<?xml version="1.0"?>
<body>
  <ha>
    <han>dhammapadapāḷi</han>
    <h0>
      <h0n />
      <h1>
        <h1n />
        <h2>
          <h2n>1. yamakavaggo</h2n>
          <h3>
            <h3n />
            <h4>
              <h4n />
              <p>-- ^a^Thai 25.015^ea^ --</p>
              <p>#0#                  Suttantapiṭake khuddakanikāyassa</p>
              <p>#1#                        dhammapadagāthā</p>
              <p>#2#                        ---------</p>
              <p>#3#             namo tassa bhagavato arahato sammāsambuddhassa.</p>
              <p>#4#                 Dhammapadagāthāya paṭhamo yamakavaggo</p>
              <p>#5#   [11] 1 ^a^ PTS. Dh , 1 ^ea^ Manopubbaṅgamā dhammā manoseṭṭhā manomayā</p>
              <p>#6#          manasā ce paduṭṭhena bhāsati vā karoti vā</p>
              <p>#7#          tato naṁ dukkhamanveti cakkaṁva vahato padaṁ.</p>
              <p>#8#          Manopubbaṅgamā dhammā manoseṭṭhā manomayā</p>
              <p>#9#          manasā ce pasannena bhāsati vā karoti vā</p>
              <p>#10#          tato naṁ sukhamanveti chāyāva anupāyinī.</p>
              <p>#11#          Akkocchi maṁ avadhi maṁ ajini maṁ ahāsi me</p>
              <p>#12#          ye ca taṁ upanayhanti veraṁ tesaṁ na sammati.</p>
              <p>#13#          Akkocchi maṁ avadhi maṁ ajini maṁ ahāsi me</p>
              <p>#14#          ye ca taṁ nūpanayhanti veraṁ tesūpasammati.</p>
              <p>#15#          Na hi verena verāni sammantīdha kudācanaṁ</p>
              <p>#16#          averena ca sammanti esa dhammo sanantano.</p>
              <p>-- ^a^Thai 25.016^ea^ --</p>
              <p>#0#          Pare ca na vijānanti mayamettha yamāmhase</p>
              <p>#1#          ye ca tattha vijānanti tato sammanti medhagā.</p>
              <p>#2#          Subhānupassiṁ viharantaṁ indriyesu asaṁvutaṁ</p>
              <p>#3#          bhojanamhi amattaññuṁ { 1 Ma. cāmattaññuṁ.} kusītaṁ hīnavīriyaṁ</p>
              <p>#4#          taṁ ve pasahati māro vāto rukkhaṁva dubbalaṁ.</p>
              <p>#5#          Asubhānupassiṁ viharantaṁ indriyesu susaṁvutaṁ</p>
              <p>#6#          bhojanamhi ca mattaññuṁ saddhaṁ āraddhavīriyaṁ</p>
              <p>#7#          taṁ ve nappasahati māro vāto selaṁva pabbataṁ.</p>
              <p>#8#          Anikkasāvo kāsāvaṁ yo vatthaṁ paridahessati</p>
              <p>#9#          apeto damasaccena na so kāsāvamarahati.</p>
              <p>#10#          Yo ca vantakasāvassa sīlesu susamāhito</p>
              <p>#11#          upeto damasaccena sa ve kāsāvamarahati.</p>
              <p>#12#          Asāre sāramatino sāre cāsāradassino</p>
              <p>#13#          te sāraṁ nādhigacchanti micchāsaṅkappagocarā.</p>
              <p>#14#          Sārañca sārato ñatvā asārañca asārato</p>
              <p>#15#          te sāraṁ adhigacchanti sammāsaṅkappagocarā.</p>
              <p>#16#          Yathā agāraṁ ducchannaṁ vuṭṭhī samativijjhati</p>
              <p>#17#          evaṁ abhāvitaṁ cittaṁ rāgo samativijjhati.</p>
              <p>#18#          Yathā agāraṁ succhannaṁ vuṭṭhī na samativijjhati</p>
              <p>#19#          evaṁ subhāvitaṁ cittaṁ rāgo na samativijjhati.</p>
              <p>-- ^a^Thai 25.017^ea^ --</p>
              <p>#0#          Idha socati pecca socati pāpakārī ubhayattha socati</p>
              <p>#1#          so socati so vihaññati disvā kammakiliṭṭhamattano.</p>
              <p>#2#          Idha modati pecca modati katapuñño ubhayattha modati</p>
              <p>#3#          so modati so pamodati disvā kammavisuddhimattano.</p>
              <p>#4#          Idha tappati pecca tappati pāpakārī ubhayattha tappati</p>
              <p>#5#          pāpaṁ me katanti tappati bhiyyo tappati duggatiṁ gato.</p>
              <p>#6#          Idha nandati pecca nandati katapuñño ubhayattha nandati</p>
              <p>#7#          puññaṁ me katanti nandati bhiyyo nandati sugatiṁ gato.</p>
              <p>#8#                Bahumpi ce sahitaṁ { 1 Ma. saṁhita..} bhāsamāno</p>
              <p>#9#                na takkaro hoti naro pamatto</p>
              <p>#10#                gopova gāvo gaṇayaṁ paresaṁ</p>
              <p>#11#                na bhāgavā sāmaññassa hoti.</p>
              <p>#12#                Appampi ce sahitaṁ bhāsamāno</p>
              <p>#13#                dhammassa hoti anudhammacārī</p>
              <p>#14#                rāgañca dosañca pahāya mohaṁ</p>
              <p>#15#                sammappajāno suvimuttacitto</p>
              <p>#16#                anupādiyāno idha vā huraṁ vā</p>
              <p>#17#                sa bhāgavā sāmaññassa hoti.</p>
              <p>#18#                     Yamakavaggo paṭhamo.</p>
              <p>#19#                     --------------</p>
            </h4>
          </h3>
        </h2>
        <h2>
          <h2n>2. appamādavaggo</h2n>
          <h3>
            <h3n />
            <h4>
              <h4n />
              <p>-- ^a^Thai 25.018^ea^ --</p>
              <p>#0#               Dhammapadagāthāya dutiyo appamādavaggo</p>
              <p>#1#   [12] 2 ^a^ PTS. Dh , 21 ^ea^ Appamādo amataṁ padaṁ pamādo maccuno padaṁ</p>
              <p>#2#          appamattā na mīyanti ye pamattā yathā matā</p>
              <p>#3#          etaṁ { 1 Ma. evaṁ.} visesato ñatvā appamādamhi paṇḍitā</p>
              <p>#4#          appamāde pamodanti ariyānaṁ gocare ratā</p>
              <p>#5#          te jhāyino sātatikā niccaṁ daḷhaparakkamā</p>
              <p>#6#          phusanti dhīrā nibbānaṁ yogakkhemaṁ anuttaraṁ.</p>
              <p>#7#          Uṭṭhānavato satimato sucikammassa nisammakārino</p>
              <p>#8#          saññatassa ca dhammajīvino appamattassa yasobhivaḍḍhati.</p>
              <p>#9#          Uṭṭhānenappamādena saññamena damena ca</p>
              <p>#10#          dīpaṁ kayirātha medhāvī yaṁ ogho nābhikīrati.</p>
              <p>#11#          Pamādamanuyuñjanti bālā dummedhino janā</p>
              <p>#12#          appamādañca medhāvī dhanaṁ seṭṭhaṁva rakkhati.</p>
              <p>#13#          Mā pamādamanuyuñjetha mā kāmaratisanthavaṁ</p>
              <p>#14#          appamatto hi jhāyanto pappoti vipulaṁ sukhaṁ.</p>
              <p>#15#          Pamādaṁ appamādena yadā nudati paṇḍito</p>
              <p>#16#          paññāpāsādamāruyha asoko sokiniṁ pajaṁ</p>
              <p>#17#          pabbataṭṭhova bhummaṭṭhe dhīro bāle avekkhati.</p>
              <p>#18#          Appamatto pamattesu suttesu bahujāgaro</p>
              <p>-- ^a^Thai 25.019^ea^ --</p>
              <p>#0#          Abalassaṁva sīghasso hitvā yāti sumedhaso.</p>
              <p>#1#          Appādena maghavā devānaṁ seṭṭhataṁ gato</p>
              <p>#2#          appamādaṁ pasaṁsanti pamādo garahito sadā.</p>
              <p>#3#          Appamādarato bhikkhu pamāde bhayadassi vā</p>
              <p>#4#          saññojanaṁ aṇuṁ thūlaṁ ḍahaṁ aggīva gacchati.</p>
              <p>#5#          Appamādarato bhikkhu pamāde bhayadassi vā</p>
              <p>#6#          abhabbo parihānāya nibbānasseva santike.</p>
              <p>#7#                    Appamādavaggo dutiyo.</p>
              <p>#8#                        --------</p>
            </h4>
          </h3>
        </h2>
        <h2>
          <h2n>3. cittavaggo</h2n>
          <h3>
            <h3n />
            <h4>
              <h4n />
              <p>#9#                 Dhammapadagāthāya tatiyo cittavaggo</p>
              <p>#10#   [13] 3 ^a^ PTS. Dh , 33 ^ea^ Phandanaṁ capalaṁ cittaṁ durakkhaṁ dunnivārayaṁ</p>
              <p>#11#          ujuṁ karoti medhāvī usukārova tejanaṁ</p>
              <p>#12#          vārijova thale khitto okamokataubbhato</p>
              <p>#13#          pariphandatidaṁ cittaṁ māradheyyaṁ pahātave.</p>
              <p>#14#          Dunniggahassa lahuno yattha kāmanipātino</p>
              <p>#15#          cittassa damatho sādhu cittaṁ dantaṁ sukhāvahaṁ.</p>
              <p>#16#          Sududdasaṁ sunipuṇaṁ yattha kāmanipātinaṁ</p>
              <p>#17#          cittaṁ rakkhetha medhāvī cittaṁ guttaṁ sukhāvahaṁ.</p>
              <p>#18#          Dūraṅgamaṁ ekacaraṁ asarīraṁ guhāsayaṁ</p>
              <p>-- ^a^Thai 25.020^ea^ --</p>
              <p>#0#          Ye cittaṁ saññamessanti mokkhanti mārabandhanā.</p>
              <p>#1#          Anavaṭṭhitacittassa saddhammaṁ avijānato</p>
              <p>#2#          pariplavapasādassa paññā na paripūrati</p>
              <p>#3#          anavassutacittassa ananvāhatacetaso</p>
              <p>#4#          puññapāpapahīnassa natthi jāgarato bhayaṁ.</p>
              <p>#5#                Kumbhūpamaṁ kāyamidaṁ viditvā</p>
              <p>#6#                nagarūpamaṁ cittamidaṁ thaketvā</p>
              <p>#7#                yodhetha { 1 Sī. yojetha.} māraṁ paññāvudhena</p>
              <p>#8#                jitañca rakkhe anivesino { 2 sabbapotthakesu anivesanoti dissati.} siyā.</p>
              <p>#9#          Aciraṁ vatayaṁ kāyo paṭhaviṁ adhisessati</p>
              <p>#10#          chuḍḍo { 3 Ma. Yu. chuddho.} apetaviññāṇo niratthaṁva kaliṅgaraṁ.</p>
              <p>#11#          Diso disaṁ yantaṁ kayirā verī vā pana verinaṁ</p>
              <p>#12#          micchāpaṇihitaṁ cittaṁ pāpiyo naṁ tato kare.</p>
              <p>#13#          Na taṁ mātā pitā kayirā aññe vāpi ca ñātakā</p>
              <p>#14#          sammāpaṇihitaṁ cittaṁ seyyaso naṁ tato kare.</p>
              <p>#15#                     Cittavaggo tatiyo.</p>
              <p>#16#                        ---------</p>
              <p>-- ^a^Thai 25.021^ea^ --</p>
            </h4>
          </h3>
        </h2>
        <h2>
          <h2n>4. pupphavaggo</h2n>
          <h3>
            <h3n />
            <h4>
              <h4n />
              <p>#0#                Dhammapadagāthāya catuttho pupphavaggo</p>
              <p>#1#   [14] 4 ^a^ PTS. Dh , 44 ^ea^ Ko imaṁ paṭhaviṁ vijessati yamalokañca imaṁ sadevakaṁ</p>
              <p>#2#          ko dhammapadaṁ sudesitaṁ kusalo pupphamiva pacessati.</p>
              <p>#3#          Sekho paṭhaviṁ vijessati yamalokañca imaṁ sadevakaṁ</p>
              <p>#4#          sekho dhammapadaṁ sudesitaṁ kusalo pupphamiva pacessati.</p>
              <p>#5#                Pheṇūpamaṁ kāyamimaṁ viditvā</p>
              <p>#6#                marīcidhammaṁ abhisambudhāno</p>
              <p>#7#                chetvāna mārassa papupphakāni</p>
              <p>#8#                adassanaṁ maccurājassa gacche.</p>
              <p>#9#          Pupphāni heva pacinantaṁ byāsattamanasaṁ naraṁ</p>
              <p>#10#          suttaṁ gāmaṁ mahoghova maccu ādāya gacchati.</p>
              <p>#11#          Pupphāni heva pacinantaṁ byāsattamanasaṁ naraṁ</p>
              <p>#12#          atittaṁ yeva kāmesu antako kurute vasaṁ.</p>
              <p>#13#          Yathāpi bhamaro pupphaṁ vaṇṇavantaṁ { 1 Po. Ma. Yu. vaṇṇagandhaṁ.} aheṭhayaṁ</p>
              <p>#14#          paleti rasamādāya evaṁ gāme munī care.</p>
              <p>#15#          Na paresaṁ vilomāni na paresaṁ katākataṁ</p>
              <p>#16#          attano va avekkheyya katāni akatāni ca.</p>
              <p>#17#          Yathāpi ruciraṁ pupphaṁ vaṇṇavantaṁ agandhakaṁ</p>
              <p>#18#          evaṁ subhāsitā vācā aphalā hoti akubbato.</p>
              <p>-- ^a^Thai 25.022^ea^ --</p>
              <p>#0#          Yathāpi ruciraṁ pupphaṁ vaṇṇavantaṁ sagandhakaṁ { 1 Po. Ma. sugandhakaṁ.}</p>
              <p>#1#          evaṁ subhāsitā vācā saphalā hoti sukubbato.</p>
              <p>#2#          Yathāpi puppharāsimhā kayirā mālāguḷe { 2 Po. Ma. Yu. mālāguṇe.} bahū</p>
              <p>#3#          evaṁ jātena maccena kattabbaṁ kusalaṁ bahuṁ.</p>
              <p>#4#                     Na pupphagandho paṭivātameti</p>
              <p>#5#                     na candanaṁ tagaramallikā vā</p>
              <p>#6#                     satañca gandho paṭivātameti</p>
              <p>#7#                     sabbā disā sappuriso pavāyati.</p>
              <p>#8#          Candanaṁ tagaraṁ vāpi uppalaṁ atha vassikī</p>
              <p>#9#          etesaṁ gandhajātānaṁ sīlagandho anuttaro.</p>
              <p>#10#          Appamatto ayaṁ gandho yvāyaṁ tagaracandanī</p>
              <p>#11#          yo ca sīlavataṁ gandho vāti devesu uttamo.</p>
              <p>#12#          Tesaṁ sampannasīlānaṁ appamādavihārinaṁ</p>
              <p>#13#          sammadaññā vimuttānaṁ māro maggaṁ na vindati.</p>
              <p>#14#          Yathā saṅkāradhānasmiṁ ujjhitasmiṁ mahāpathe</p>
              <p>#15#          padumaṁ tattha jāyetha sucigandhaṁ manoramaṁ</p>
              <p>#16#          evaṁ saṅkārabhūtesu andhabhūte puthujjane</p>
              <p>#17#          atirocati paññāya sammāsambuddhasāvako.</p>
              <p>#18#                     Pupphavaggo catuttho.</p>
            </h4>
          </h3>
        </h2>
        <h2>
          <h2n>5. bālavaggo</h2n>
          <h3>
            <h3n />
            <h4>
              <h4n />
              <p>-- ^a^Thai 25.023^ea^ --</p>
              <p>#0#                Dhammapadagāthāya pañcamo bālavaggo</p>
              <p>#1#   [15] 5 ^a^ PTS. Dh , 60 ^ea^ Dīghā jāgarato ratti dīghaṁ santassa yojanaṁ</p>
              <p>#2#          dīgho bālāna saṁsāro saddhammaṁ avijānataṁ.</p>
              <p>#3#          Carañce nādhigaccheyya seyyaṁ sadisamattano</p>
              <p>#4#          ekacariyaṁ daḷhaṁ kayirā natthi bāle sahāyatā.</p>
              <p>#5#          Puttā matthi dhanamatthi iti bālo vihaññati</p>
              <p>#6#          attā hi attano natthi kuto puttā kuto dhanaṁ.</p>
              <p>#7#          Yo bālo maññatī bālyaṁ paṇḍito vāpi tena so</p>
              <p>#8#          bālo ca paṇḍitamānī sa ve bāloti vuccati.</p>
              <p>#9#          Yāvajīvampi ce bālo paṇḍitaṁ payirupāsati</p>
              <p>#10#          na so dhammaṁ vijānāti dabbī sūparasaṁ yathā.</p>
              <p>#11#          Muhuttamapi ce viññū paṇḍitaṁ payirupāsati</p>
              <p>#12#          khippaṁ dhammaṁ vijānāti jivhā sūparasaṁ yathā.</p>
              <p>#13#          Caranti bālā dummedhā amitteneva attanā</p>
              <p>#14#          karontā pāpakaṁ kammaṁ yaṁ hoti kaṭukapphalaṁ.</p>
              <p>#15#          Na taṁ kammaṁ kataṁ sādhu yaṁ katvā anutappati</p>
              <p>#16#          yassa assumukho rodaṁ vipākaṁ paṭisevati.</p>
              <p>#17#          Tañca kammaṁ kataṁ sādhu yaṁ katvā nānutappati</p>
              <p>#18#          yassa patīto sumano vipākaṁ paṭisevati.</p>
              <p>-- ^a^Thai 25.024^ea^ --</p>
              <p>#0#          Madhuvā maññatī bālo yāva pāpaṁ na paccati</p>
              <p>#1#          yadā ca paccati pāpaṁ atha (bālo) dukkhaṁ nigacchati.</p>
              <p>#2#          Māse māse kusaggena bālo bhuñjetha bhojanaṁ</p>
              <p>#3#          na so saṅkhātadhammānaṁ kalaṁ agghati soḷasiṁ.</p>
              <p>#4#          Na hi pāpaṁ kataṁ kammaṁ sajjukhīraṁva muccati</p>
              <p>#5#          ḍahantaṁ bālamanveti bhasmācchannova pāvako.</p>
              <p>#6#          Yāvadeva anatthāya ñattaṁ bālassa jāyati</p>
              <p>#7#          hanti bālassa sukkaṁsaṁ muddhaṁ assa vipātayaṁ.</p>
              <p>#8#          Asantaṁ bhāvamiccheyya { 1 Po. Ma. Yu. bhāvanamiccheyya.} purekkhārañca bhikkhusu</p>
              <p>#9#          āvāsesu ca issariyaṁ pūjā parakulesu ca</p>
              <p>#10#          mameva katamaññantu gihī pabbajitā ubho</p>
              <p>#11#          mameva ativasā assu kiccākiccesu kismici</p>
              <p>#12#          iti bālassa saṅkappo issā māno ca vaḍḍhati.</p>
              <p>#13#          Aññā hi lābhūpanisā aññā nibbānagāminī</p>
              <p>#14#          evametaṁ abhiññāya bhikkhu buddhassa sāvako</p>
              <p>#15#          sakkāraṁ nābhinandeyya vivekamanubrūhaye.</p>
              <p>#16#                      Bālavaggo pañcamo.</p>
              <p>#17#                        ---------</p>
            </h4>
          </h3>
        </h2>
        <h2>
          <h2n>6. paṇḍitavaggo</h2n>
          <h3>
            <h3n />
            <h4>
              <h4n />
              <p>-- ^a^Thai 25.025^ea^ --</p>
              <p>#0#                Dhammapadagāthāya chaṭṭho paṇḍitavaggo</p>
              <p>#1#   [16] 6 ^a^ PTS. Dh , 76 ^ea^ Nidhīnaṁva pavattāraṁ yaṁ passe vajjadassinaṁ</p>
              <p>#2#          niggayhavādiṁ medhāviṁ tādisaṁ paṇḍitaṁ bhaje</p>
              <p>#3#          tādisaṁ bhajamānassa seyyo hoti na pāpiyo.</p>
              <p>#4#          Ovadeyyānusāseyya asabbhā ca nivāraye</p>
              <p>#5#          sataṁ hi so piyo hoti asataṁ hoti appiyo.</p>
              <p>#6#          Na bhaje pāpake mitte na bhaje purisādhame</p>
              <p>#7#          bhajetha mitte kalyāṇe bhajetha purisuttame.</p>
              <p>#8#          Dhammapīti sukhaṁ seti vippasannena cetasā</p>
              <p>#9#          ariyappavedite dhamme sadā ramati paṇḍito.</p>
              <p>#10#                Udakañhi nayanti nettikā</p>
              <p>#11#                usukārā namayanti tejanaṁ</p>
              <p>#12#                dāruṁ namayanti tacchakā</p>
              <p>#13#                attānaṁ damayanti paṇḍitā.</p>
              <p>#14#          Selo yathā ekaghano vātena na samīrati</p>
              <p>#15#          evaṁ nindāpasaṁsāsu na sammiñjanti { 1 Ma. Yu. samiñjanti.} paṇḍitā.</p>
              <p>#16#          Yathāpi rahado gambhīro vippasanno anāvilo</p>
              <p>#17#          evaṁ dhammāni sutvāna vippasīdanti paṇḍitā.</p>
              <p>#18#                 Sabbattha ve sappurisā vajanti { 2 Ma. Yu. cajanti.}</p>
              <p>-- ^a^Thai 25.026^ea^ --</p>
              <p>#0#                Na kāmakāmā lapayanti santo</p>
              <p>#1#                sukhena phuṭṭhā athavā dukkhena</p>
              <p>#2#                na uccāvacaṁ paṇḍitā dassayanti.</p>
              <p>#3#                Na attahetu na parassa hetu</p>
              <p>#4#                na puttamicche na dhanaṁ na raṭṭhaṁ</p>
              <p>#5#                na iccheyya adhammena samiddhimattano</p>
              <p>#6#                sa sīlavā paññavā dhammiko siyā.</p>
              <p>#7#          Appakā te manussesu ye janā pāragāmino</p>
              <p>#8#          athāyaṁ itarā pajā tīramevānudhāvati.</p>
              <p>#9#          Ye ca kho sammadakkhāte dhamme dhammānuvattino</p>
              <p>#10#          te janā pāramessanti maccudheyyaṁ suduttaraṁ.</p>
              <p>#11#          Kaṇhaṁ dhammaṁ vippahāya sukkaṁ bhāvetha paṇḍito</p>
              <p>#12#          okā anokamāgamma viveke yattha dūramaṁ</p>
              <p>#13#          tatrābhiratimiccheyya hitvā kāme akiñcano</p>
              <p>#14#          pariyodapeyya attānaṁ cittaklesehi paṇḍito.</p>
              <p>#15#          Yesaṁ sambodhiyaṅgesu sammā cittaṁ subhāvitaṁ</p>
              <p>#16#          ādānapaṭinissagge anupādāya ye ratā</p>
              <p>#17#          khīṇāsavā jutimanto te loke parinibbutā.</p>
              <p>#18#                     Paṇḍitavaggo chaṭṭho.</p>
              <p>#19#                       -----------</p>
            </h4>
          </h3>
        </h2>
        <h2>
          <h2n>7. arahantavaggo</h2n>
          <h3>
            <h3n />
            <h4>
              <h4n />
              <p>-- ^a^Thai 25.027^ea^ --</p>
              <p>#0#               Dhammapadagāthāya sattamo arahantavaggo</p>
              <p>#1#   [17] 7 ^a^ PTS. Dh , 90 ^ea^ Gataddhino visokassa vippamuttassa sabbadhi</p>
              <p>#2#          sabbaganthappahīnassa pariḷāho na vijjati.</p>
              <p>#3#          Uyyuñjanti satīmanto na nikete ramanti te</p>
              <p>#4#          haṁsāva pallalaṁ hitvā okamokaṁ jahanti te.</p>
              <p>#5#          Yesaṁ sanniccayo { 1 Ma. Yu. sannicayo.} natthi ye pariññātabhojanā</p>
              <p>#6#          suññato animitto ca vimokkho yesa gocaro</p>
              <p>#7#          ākāseva sakuntānaṁ gati tesaṁ durannayā.</p>
              <p>#8#          Yassāsavā parikkhīṇā āhāre ca anissito</p>
              <p>#9#          suññato animitto ca vimokkho yassa gocaro</p>
              <p>#10#          ākāseva sakuntānaṁ padantassa durannayaṁ.</p>
              <p>#11#                Yassindriyāni samathaṅgatāni</p>
              <p>#12#                assā yathā sārathinā sudantā</p>
              <p>#13#                pahīnamānassa anāsavassa</p>
              <p>#14#                devāpi tassa pihayanti tādino.</p>
              <p>#15#                Paṭhavīsamo no virujjhati</p>
              <p>#16#                indakhīlūpamo tādi subbato</p>
              <p>#17#                rahadova apetakaddamo</p>
              <p>#18#                saṁsārā na bhavanti tādino.</p>
              <p>-- ^a^Thai 25.028^ea^ --</p>
              <p>#0#          Santaṁ tassa manaṁ hoti santā vācā ca kamma ca</p>
              <p>#1#          sammadaññā vimuttassa upasantassa tādino.</p>
              <p>#2#          Assaddho akataññū ca sandhicchedo ca yo naro</p>
              <p>#3#          hatāvakāso vantāso sa ve uttamaporiso.</p>
              <p>#4#          Gāme vā yadi vā raññe ninne vā yadi vā thale</p>
              <p>#5#          yattha arahanto viharanti taṁ bhūmirāmaṇeyyakaṁ.</p>
              <p>#6#          Ramaṇīyāni araññāni yattha na ramatī jano</p>
              <p>#7#          vītarāgā ramessanti na te kāmagavesino.</p>
              <p>#8#                    Arahantavaggo sattamo.</p>
              <p>#9#                       ----------</p>
            </h4>
          </h3>
        </h2>
        <h2>
          <h2n>8. sahassavaggo</h2n>
          <h3>
            <h3n />
            <h4>
              <h4n />
              <p>#10#                Dhammapadagāthāya aṭṭhamo sahassavaggo</p>
              <p>#11#   [18] 8 ^a^ PTS. Dh , 100 ^ea^ Sahassamapi ce vācā anatthapadasañhitā</p>
              <p>#12#          ekaṁ atthapadaṁ seyyo yaṁ sutvā upasammati.</p>
              <p>#13#          Sahassamapi ce gāthā anatthapadasañhitā</p>
              <p>#14#          ekaṁ gāthāpadaṁ seyyo yaṁ sutvā upasammati.</p>
              <p>#15#          Yo ca gāthāsataṁ bhāse anatthapadasañhitā</p>
              <p>#16#          ekaṁ dhammapadaṁ seyyo yaṁ sutvā upasammati.</p>
              <p>#17#          Yo sahassaṁ sahassena saṅgāme mānuse jine</p>
              <p>#18#          ekañca jeyyamattānaṁ sa ve saṅgāmajuttamo.</p>
              <p>-- ^a^Thai 25.029^ea^ --</p>
              <p>#0#          Attā have jitaṁ seyyo yā cāyaṁ itarā pajā</p>
              <p>#1#          attadantassa posassa niccaṁ saññatacārino</p>
              <p>#2#          neva devo na gandhabbo na māro saha brahmunā</p>
              <p>#3#          jitaṁ apajitaṁ kayirā tathārūpassa jantuno.</p>
              <p>#4#          Māse māse sahassena yo yajetha sataṁ samaṁ</p>
              <p>#5#          ekañca bhāvitattānaṁ muhuttamapi pūjaye</p>
              <p>#6#          sā yeva pūjanā seyyo yañce vassasataṁ hutaṁ.</p>
              <p>#7#          Yo ca vassasataṁ jantu aggiṁ paricare vane</p>
              <p>#8#          ekañca bhāvitattānaṁ muhuttamapi pūjaye</p>
              <p>#9#          sā yeva pūjanā seyyo yañce vassasataṁ hutaṁ.</p>
              <p>#10#                Yaṅkiñci yiṭṭhaṁ va hutaṁ va loke</p>
              <p>#11#                saṁvaccharaṁ yajetha puññapekkho</p>
              <p>#12#                sabbaṁpi taṁ na catubhāgameti</p>
              <p>#13#                abhivādanā ujugatesu seyyo.</p>
              <p>#14#          Abhivādanasīlissa niccaṁ vuḍḍhāpacāyino</p>
              <p>#15#          cattāro dhammā vaḍḍhanti āyu vaṇṇo sukhaṁ balaṁ.</p>
              <p>#16#          Yo ca vassasataṁ jīve dussīlo asamāhito</p>
              <p>#17#          ekāhaṁ jīvitaṁ seyyo sīlavantassa jhāyino.</p>
              <p>#18#          Yo ca vassasataṁ jīve duppañño asamāhito</p>
              <p>#19#          ekāhaṁ jīvitaṁ seyyo paññavantassa jhāyino.</p>
              <p>-- ^a^Thai 25.030^ea^ --</p>
              <p>#0#          Yo ca vassasataṁ jīve kusīto hīnavīriyo</p>
              <p>#1#          ekāhaṁ jīvitaṁ seyyo viriyaṁ ārabhato daḷhaṁ.</p>
              <p>#2#          Yo ca vassasataṁ jīve apassaṁ udayabbayaṁ</p>
              <p>#3#          ekāhaṁ jīvitaṁ seyyo passato udayabbayaṁ.</p>
              <p>#4#          Yo ca vassasataṁ jīve apassaṁ amataṁ padaṁ</p>
              <p>#5#          ekāhaṁ jīvitaṁ seyyo passato amataṁ padaṁ.</p>
              <p>#6#          Yo ca vassasataṁ jīve apassaṁ dhammamuttamaṁ</p>
              <p>#7#          ekāhaṁ jīvitaṁ seyyo passato dhammamuttamaṁ.</p>
              <p>#8#                    Sahassavaggo aṭṭhamo.</p>
              <p>#9#                       ----------</p>
            </h4>
          </h3>
        </h2>
        <h2>
          <h2n>9. pāpavaggo</h2n>
          <h3>
            <h3n />
            <h4>
              <h4n />
              <p>#10#                 Dhammapadagāthāya navamo pāpavaggo</p>
              <p>#11#   [19] 9 ^a^ PTS. Dh , 116 ^ea^ Abhittharetha kalyāṇe pāpā cittaṁ nivāraye</p>
              <p>#12#          dandhaṁ hi karato puññaṁ pāpasmiṁ ramatī mano.</p>
              <p>#13#          Pāpañce puriso kayirā na naṁ kayirā punappunaṁ</p>
              <p>#14#          na tamhi chandaṁ kayirātha dukkho pāpassa uccayo.</p>
              <p>#15#          Puññañce puriso kayirā kayirāthenaṁ punappunaṁ</p>
              <p>#16#          tamhi chandaṁ kayirātha sukho puññassa uccayo.</p>
              <p>#17#          Pāpopi passati bhadraṁ yāva pāpaṁ na paccati</p>
              <p>#18#          yadā ca paccati pāpaṁ atha (pāpo) pāpāni passati.</p>
              <p>-- ^a^Thai 25.031^ea^ --</p>
              <p>#0#          Bhadropi passati pāpaṁ yāva bhadraṁ na paccati</p>
              <p>#1#          yadā ca paccati bhadraṁ atha (bhadro) bhadrāni passati.</p>
              <p>#2#          Māvamaññetha pāpassa na mattaṁ { 1 Yu. na mantaṁ. Ma. na mandaṁ.} āgamissati</p>
              <p>#3#          udabindunipātena udakumbhopi pūrati</p>
              <p>#4#          āpūrati bālo pāpassa thokaṁ thokaṁpi ācinaṁ.</p>
              <p>#5#          Māvamaññetha puññassa na mattaṁ āgamissati</p>
              <p>#6#          udabindunipātena udakumbhopi pūrati</p>
              <p>#7#          āpūrati dhīro puññassa thokaṁ thokaṁpi ācinaṁ.</p>
              <p>#8#          Vāṇijova bhayaṁ maggaṁ appasattho mahaddhano</p>
              <p>#9#          visaṁ jīvitukāmova pāpāni parivajjaye.</p>
              <p>#10#          Pāṇimhi ce vaṇo nāssa hareyya pāṇinā visaṁ</p>
              <p>#11#          nābbaṇaṁ visamanveti natthi pāpaṁ akubbato.</p>
              <p>#12#                Yo appaduṭṭhassa narassa dussati</p>
              <p>#13#                suddhassa posassa anaṅgaṇassa</p>
              <p>#14#                tameva bālaṁ pacceti pāpaṁ</p>
              <p>#15#                sukhumo rajo paṭivātaṁva khitto.</p>
              <p>#16#          Gabbhameke upapajjanti nirayaṁ pāpakammino</p>
              <p>#17#          saggaṁ sugatino yanti parinibbanti anāsavā.</p>
              <p>#18#                Na antalikkhe na samuddamajjhe</p>
              <p>#19#                na pabbatānaṁ vivaraṁ pavīsaṁ { 2 Ma. Yu. pavissa.}</p>
              <p>-- ^a^Thai 25.032^ea^ --</p>
              <p>#0#                Na vijjatī so jagatippadeso</p>
              <p>#1#                yatraṭṭhito muñceyya pāpakammā.</p>
              <p>#2#                Na antalikkhe na samuddamajjhe</p>
              <p>#3#                na pabbatānaṁ vivaraṁ pavīsaṁ</p>
              <p>#4#                na vijjatī so jagatippadeso</p>
              <p>#5#                yatraṭṭhitaṁ nappasaheyya maccu.</p>
              <p>#6#                     Pāpavaggo navamo.</p>
              <p>#7#                        --------</p>
            </h4>
          </h3>
        </h2>
        <h2>
          <h2n>10. daṇḍavaggo</h2n>
          <h3>
            <h3n />
            <h4>
              <h4n />
              <p>#8#                 Dhammapadagāthāya dasamo daṇḍavaggo</p>
              <p>#9#   [20] 10 ^a^ PTS. Dh , 129 ^ea^ Sabbe tasanti daṇḍassa sabbe bhāyanti maccuno</p>
              <p>#10#           attānaṁ upamaṁ katvā na haneyya na ghātaye.</p>
              <p>#11#           Sabbe tasanti daṇḍassa sabbesaṁ jīvitaṁ piyaṁ</p>
              <p>#12#           attānaṁ upamaṁ katvā na haneyya na ghātaye.</p>
              <p>#13#           Sukhakāmāni bhūtāni yo daṇḍena vihiṁsati</p>
              <p>#14#           attano sukhamesāno pecca so na labhate sukhaṁ.</p>
              <p>#15#           Sukhakāmāni bhūtāni yo daṇḍena na hiṁsati</p>
              <p>#16#           attano sukhamesāno pecca so labhate sukhaṁ.</p>
              <p>#17#           Māvoca pharusaṁ kañci vuttā paṭivadeyyu taṁ</p>
              <p>#18#           dukkhā hi sārambhakathā paṭidaṇḍā phuseyyu taṁ.</p>
              <p>-- ^a^Thai 25.033^ea^ --</p>
              <p>#0#           Sace neresi attānaṁ kaṁso upahato yathā</p>
              <p>#1#           esa pattosi nibbānaṁ sārambho te na vijjati.</p>
              <p>#2#           Yathā daṇḍena gopālo gāvo pājeti gocaraṁ</p>
              <p>#3#           evaṁ jarā ca maccu ca āyuṁ pājenti pāṇinaṁ.</p>
              <p>#4#           Atha pāpāni kammāni karaṁ bālo na bujjhati</p>
              <p>#5#           sehi kammehi dummedho aggidaḍḍhova tappati.</p>
              <p>#6#           Yo daṇḍena adaṇḍesu appaduṭṭhesu dussati</p>
              <p>#7#           dasannamaññataraṁ ṭhānaṁ khippameva nigacchati</p>
              <p>#8#           vedanaṁ pharusaṁ jāniṁ sarīrassa ca bhedanaṁ</p>
              <p>#9#           garukaṁ vāpi ābādhaṁ cittakkhepaṁ va pāpuṇe</p>
              <p>#10#           rājato vā upasaggaṁ abbhakkhānaṁ va dāruṇaṁ</p>
              <p>#11#           parikkhayaṁ va ñātīnaṁ bhogānaṁ va pabhaṅguṇaṁ</p>
              <p>#12#           atha vāssa agārāni aggi ḍahati pāvako</p>
              <p>#13#           kāyassa bhedā duppañño nirayaṁ so upapajjati.</p>
              <p>#14#                Na naggacariyā na jaṭā na paṅkā</p>
              <p>#15#                nānāsakā taṇḍilasāyikā vā</p>
              <p>#16#                rajojallaṁ ukkuṭikappadhānaṁ</p>
              <p>#17#                sodhenti maccaṁ avitiṇṇakaṅkhaṁ.</p>
              <p>#18#                Alaṅkato cepi samaṁ careyya</p>
              <p>#19#                santo danto niyato brahmacārī</p>
              <p>-- ^a^Thai 25.034^ea^ --</p>
              <p>#0#                Sabbesu bhūtesu nidhāya daṇḍaṁ</p>
              <p>#1#                so brāhmaṇo so samaṇo sa bhikkhu.</p>
              <p>#2#           Hirinisedho puriso koci lokasmi vijjati</p>
              <p>#3#           yo niddaṁ apabodheti asso bhadro kasāmiva</p>
              <p>#4#                asso yathā bhadro kasāniviṭṭho</p>
              <p>#5#                ātāpino saṁvegino bhavātha</p>
              <p>#6#                saddhāya sīlena ca viriyena ca</p>
              <p>#7#                samādhinā dhammavinicchayena ca</p>
              <p>#8#                sampannavijjācaraṇā patissatā</p>
              <p>#9#                pahassatha dukkhamidaṁ anappakaṁ.</p>
              <p>#10#                Udakaṁ hi nayanti nettikā</p>
              <p>#11#                usukārā namayanti tejanaṁ</p>
              <p>#12#                dāruṁ namayanti tacchakā</p>
              <p>#13#                attānaṁ damayanti subbatā.</p>
              <p>#14#                Daṇḍavaggo dasamo.</p>
              <p>#15#                       ----------</p>
            </h4>
          </h3>
        </h2>
        <h2>
          <h2n>11. jarāvaggo</h2n>
          <h3>
            <h3n />
            <h4>
              <h4n />
              <p>-- ^a^Thai 25.035^ea^ --</p>
              <p>#0#               Dhammapadagāthāya ekādasamo jarāvaggo</p>
              <p>#1#   [21] 11 ^a^ PTS. Dh , 146 ^ea^ Ko nu hāso kimānando niccaṁ pajjalite sati</p>
              <p>#2#           andhakārena onaddhā padīpaṁ na gavesatha.</p>
              <p>#3#           Passa cittakataṁ { 1 Po. cittīkataṁ.} bimbaṁ arukāyaṁ samussitaṁ</p>
              <p>#4#           āturaṁ bahusaṅkappaṁ yassa natthi dhuvaṇṭhiti.</p>
              <p>#5#           Parijiṇṇamidaṁ rūpaṁ roganiddhaṁ pabhaṅguṇaṁ</p>
              <p>#6#           bhijjati pūti sandeho maraṇantaṁ hi jīvitaṁ.</p>
              <p>#7#           Yānimāni apatthāni alāpūneva { 2 Ma. alābūneva.} sārade</p>
              <p>#8#           kāpotakāni aṭṭhīni tāni disvāna kā rati.</p>
              <p>#9#           Aṭṭhīnaṁ nagaraṁ kataṁ maṁsalohitalepanaṁ</p>
              <p>#10#           yattha jarā ca maccu ca māno makkho ca ohito.</p>
              <p>#11#                Jīranti ve rājarathā sucittā</p>
              <p>#12#                atho sarīrampi jaraṁ upeti</p>
              <p>#13#                satañca dhammo na jaraṁ upeti</p>
              <p>#14#                santo have sabbhi pavedayanti.</p>
              <p>#15#           Appassutāyaṁ puriso balivaddova jīrati</p>
              <p>#16#           maṁsāni tassa vaḍḍhanti paññā tassa na vaḍḍhati.</p>
              <p>#17#           Anekajātisaṁsāraṁ sandhāvissaṁ anibbisaṁ</p>
              <p>#18#           gahakārakaṁ gavesanto dukkhā jāti punappunaṁ</p>
              <p>#19#           gahakāraka diṭṭhosi puna gehaṁ na kāhasi</p>
              <p>-- ^a^Thai 25.036^ea^ --</p>
              <p>#0#           Sabbā te phāsukā bhaggā gahakūṭaṁ visaṅkhataṁ</p>
              <p>#1#           visaṅkhāragataṁ cittaṁ taṇhānaṁ khayamajjhagā.</p>
              <p>#2#           Acaritvā brahmacariyaṁ aladdhā yobbane dhanaṁ</p>
              <p>#3#           jiṇṇakoñcāva jhāyanti khīṇamaccheva pallale</p>
              <p>#4#           acaritvā brahmacariyaṁ aladdhā yobbane dhanaṁ</p>
              <p>#5#           senti cāpātikhīṇāva purāṇāni anutthunaṁ.</p>
              <p>#6#                   Jarāvaggo ekādasamo.</p>
              <p>#7#                      ------------</p>
            </h4>
          </h3>
        </h2>
        <h2>
          <h2n>12. attavaggo</h2n>
          <h3>
            <h3n />
            <h4>
              <h4n />
              <p>#8#               Dhammapadagāthāya dvādasamo attavaggo</p>
              <p>#9#   [22] 12 ^a^ PTS. Dh , 157 ^ea^ Attānañce piyaṁ jaññā rakkheyya naṁ surakkhitaṁ</p>
              <p>#10#           tiṇṇaṁ aññataraṁ yāmaṁ paṭijaggeyya paṇḍito.</p>
              <p>#11#           Attānameva paṭhamaṁ paṭirūpe nivesaye</p>
              <p>#12#           athaññamanusāseyya na kilisseyya paṇḍito.</p>
              <p>#13#           Attānañce tathā kayirā yathaññamanusāsati</p>
              <p>#14#           sudanto vata dametha attā hi kira duddamo.</p>
              <p>#15#           Attā hi attano nātho ko hi nātho paro siyā</p>
              <p>#16#           attanā hi sudantena nāthaṁ labhati dullabhaṁ.</p>
              <p>#17#           Attanā va kataṁ pāpaṁ attajaṁ attasambhavaṁ</p>
              <p>#18#           abhimatthati dummedhaṁ vajiraṁvamhayaṁ maṇiṁ.</p>
              <p>-- ^a^Thai 25.037^ea^ --</p>
              <p>#0#           Yassa accantadussīlyaṁ māluvā sālamivotthataṁ</p>
              <p>#1#           karoti so tathattānaṁ yathā naṁ icchatī diso.</p>
              <p>#2#           Sukarāni asādhūni attano ahitāni ca</p>
              <p>#3#           yaṁ ve hitañca sādhuñca taṁ ve paramadukkaraṁ.</p>
              <p>#4#           Yo sāsanaṁ arahataṁ ariyānaṁ dhammajīvinaṁ</p>
              <p>#5#           paṭikkosati dummedho diṭṭhiṁ nissāya pāpikaṁ</p>
              <p>#6#           phalāni kaṇṭakasseva attaghaññāya { 1 Ma. attaghātāya.} phallati.</p>
              <p>#7#           Attanā va { 2 Ma. hi.} kataṁ pāpaṁ attanā saṅkilissati</p>
              <p>#8#           attanā akataṁ pāpaṁ attanā va visujjhati</p>
              <p>#9#           suddhi asuddhi paccattaṁ nāñño aññaṁ visodhaye.</p>
              <p>#10#           Attadatthaṁ ^a^ PTS. Dh , 166 ^ea^ paratthena bahunāpi na hāpaye</p>
              <p>#11#           attadatthamabhiññāya sadatthapasuto siyā.</p>
              <p>#12#                    Attavaggo dvādasamo.</p>
              <p>#13#                      ------------</p>
            </h4>
          </h3>
        </h2>
        <h2>
          <h2n>13. lokavaggo</h2n>
          <h3>
            <h3n />
            <h4>
              <h4n />
              <p>#14#                Dhammapadagāthāya terasamo lokavaggo</p>
              <p>#15#   [23] 13 Hīnaṁ ^a^ PTS. Dh , 167 ^ea^ dhammaṁ na seveyya pamādena na saṁvase</p>
              <p>#16#           micchādiṭṭhiṁ na seveyya na siyā lokavaḍḍhano.</p>
              <p>#17#           Uttiṭṭhe ^a^ PTS. Dh , 168 ^ea^ nappamajjeyya dhammaṁ sucaritaṁ care</p>
              <p>#18#           dhammacārī sukhaṁ seti asmiṁ loke paramhi ca.</p>
              <p>-- ^a^Thai 25.038^ea^ --</p>
              <p>#0#           Dhammaṁ care sucaritaṁ na naṁ duccaritaṁ care</p>
              <p>#1#           dhammacārī sukhaṁ seti asmiṁ loke paramhi ca.</p>
              <p>#2#           Yathā pubbuḷakaṁ passe yathā passe marīcikaṁ</p>
              <p>#3#           evaṁ lokaṁ avekkhantaṁ maccurājā na passati.</p>
              <p>#4#           Etha passathimaṁ lokaṁ cittaṁ rājarathūpamaṁ</p>
              <p>#5#           yattha bālā visīdanti natthi saṅgo vijānataṁ.</p>
              <p>#6#           Yo ca pubbe pamajjitvā pacchā so nappamajjati</p>
              <p>#7#           so { 1 Po. Ma. somaṁ.} imaṁ lokaṁ pabhāseti abbhā muttova candimā.</p>
              <p>#8#           Yassa pāpaṁ kataṁ kammaṁ kusalena pithīyati { 2 pahīyatītipi.}</p>
              <p>#9#           so imaṁ lokaṁ pabhāseti abbhā muttova candimā.</p>
              <p>#10#           Andhabhūto ayaṁ loko tanukettha vipassati</p>
              <p>#11#           sakunto { 3 Ma. sakuṇo.} jālamuttova appo saggāya gacchati.</p>
              <p>#12#           Haṁsā { 4 Ma. Yu. haṁsādiccapathe  yanti.} ādiccapathe yanti ākāse yanti iddhiyā</p>
              <p>#13#           nīyanti dhīrā lokamhā jetvā māraṁ savāhanaṁ.</p>
              <p>#14#           Ekaṁ dhammaṁ atītassa musāvādissa jantuno</p>
              <p>#15#           vitiṇṇaparalokassa natthi pāpaṁ akāriyaṁ.</p>
              <p>#16#                Na ve kadariyā devalokaṁ vajanti</p>
              <p>#17#                bālā have nappasaṁsanti dānaṁ</p>
              <p>#18#                dhīro ca dānaṁ anumodamāno</p>
              <p>-- ^a^Thai 25.039^ea^ --</p>
              <p>#0#                Teneva so hoti sukhī parattha.</p>
              <p>#1#           Paṭhavyā ekarajjena saggassa gamanena vā</p>
              <p>#2#           sabbalokādhipaccena sotāpattiphalaṁ varaṁ.</p>
              <p>#3#                    Lokavaggo terasamo.</p>
              <p>#4#                        ---------</p>
            </h4>
          </h3>
        </h2>
        <h2>
          <h2n>14. buddhavaggo</h2n>
          <h3>
            <h3n />
            <h4>
              <h4n />
              <p>#5#                Dhammapadagāthāya cuddasamo buddhavaggo</p>
              <p>#6#        [24] 14 ^a^ PTS. Dh , 179 ^ea^ Yassa jitaṁ nāvajīyati</p>
              <p>#7#                jitamassa no yāti koci loke</p>
              <p>#8#                taṁ buddhaṁ anantagocaraṁ</p>
              <p>#9#                apadaṁ kena padena nessatha.</p>
              <p>#10#                Yassa jālinī visattikā</p>
              <p>#11#                taṇhā natthi kuhiñci netave</p>
              <p>#12#                taṁ buddhaṁ anantagocaraṁ</p>
              <p>#13#                apadaṁ kena padena nessatha.</p>
              <p>#14#           Ye jhānapasutā dhīrā nekkhammūpasame ratā</p>
              <p>#15#           devāpi tesaṁ pihayanti sambuddhānaṁ satīmataṁ.</p>
              <p>#16#           Kiccho manussapaṭilābho kicchaṁ maccāna jīvitaṁ</p>
              <p>#17#           kicchaṁ saddhammassavanaṁ kiccho buddhānamuppado { 1 Ma. buddhānamuppādo. Yu. buddhānaṁ uppādo. }.</p>
              <p>#18#           Sabbapāpassa akaraṇaṁ kusalassūpasampadā { 2 Ma. Yu. kusalassa upsampadā.}</p>
              <p>-- ^a^Thai 25.040^ea^ --</p>
              <p>#0#           Sacittapariyodapanaṁ etaṁ buddhāna sāsanaṁ.</p>
              <p>#1#                Khantī paramaṁ tapo tītikkhā</p>
              <p>#2#                nibbānaṁ paramaṁ vadanti buddhā</p>
              <p>#3#                na hi pabbajito parūpaghātī</p>
              <p>#4#                samaṇo hoti paraṁ viheṭhayanto.</p>
              <p>#5#           Anūpavādo anūpaghāto pātimokkhe ca saṁvaro</p>
              <p>#6#           mattaññutā ca bhattasmiṁ pantañca sayanāsanaṁ</p>
              <p>#7#           adhicitte ca āyogo etaṁ buddhāna sāsanaṁ.</p>
              <p>#8#           Na kahāpaṇavassena titti kāmesu vijjati</p>
              <p>#9#           appassādā dukkhā kāmā iti viññāya paṇḍito</p>
              <p>#10#           api dibbesu kāmesu ratiṁ so nādhigacchati</p>
              <p>#11#           taṇhakkhayarato hoti sammāsambuddhasāvako.</p>
              <p>#12#           Bahuṁ ve saraṇaṁ yanti pabbatāni vanāni ca</p>
              <p>#13#           ārāmarukkhacetyāni manussā bhayatajjitā</p>
              <p>#14#           netaṁ kho saraṇaṁ khemaṁ netaṁ saraṇamuttamaṁ</p>
              <p>#15#           netaṁ saraṇamāgamma sabbadukkhā pamuccati.</p>
              <p>#16#           Yo ca buddhañca dhammañca saṅghañca saraṇaṁ gato</p>
              <p>#17#           cattāri ariyasaccāni sammappaññāya passati</p>
              <p>#18#           dukkhaṁ dukkhasamuppādaṁ dukkhassa ca atikkamaṁ</p>
              <p>#19#           ariyañcaṭṭhaṅgikaṁ maggaṁ dukkhūpasamagāminaṁ</p>
              <p>-- ^a^Thai 25.041^ea^ --</p>
              <p>#0#           Etaṁ kho saraṇaṁ khemaṁ etaṁ saraṇamuttamaṁ</p>
              <p>#1#           etaṁ saraṇamāgamma sabbadukkhā pamuccati.</p>
              <p>#2#           Dullabho purisājañño na so sabbattha jāyati</p>
              <p>#3#           yattha so jāyatī dhīro taṁ kulaṁ sukhamedhati.</p>
              <p>#4#           Sukho buddhānaṁ uppādo sukhā saddhammadesanā</p>
              <p>#5#           sukhā saṅghassa sāmaggī samaggānaṁ tapo sukho.</p>
              <p>#6#           Pūjārahe pūjayato buddhe yadi ca sāvake</p>
              <p>#7#           papañcasamatikkante tiṇṇasokapariddave</p>
              <p>#8#           te tādise pūjayato nibbute akutobhaye</p>
              <p>#9#           na sakkā puññaṁ saṅkhātuṁ imettamapi kenaci.</p>
              <p>#10#                    Buddhavaggo cuddasamo.</p>
              <p>#11#                      Paṭhamakabhāṇavāraṁ.</p>
              <p>#12#                        ---------</p>
            </h4>
          </h3>
        </h2>
        <h2>
          <h2n>15. sukhavaggo</h2n>
          <h3>
            <h3n />
            <h4>
              <h4n />
              <p>#13#                Dhammapadagāthāya paṇṇarasamo ^a^ PTS. Dh , 197 ^ea^ sukhavaggo</p>
              <p>#14#   [25] 15 Susukhaṁ vata jīvāma verinesu averino</p>
              <p>#15#           verinesu manussesu viharāma averino.</p>
              <p>#16#           Susukhaṁ vata jīvāma āturesu anāturā</p>
              <p>#17#           āturesu manussesu viharāma anāturā.</p>
              <p>#18#           Susukhaṁ vata jīvāma ussukesu anussukā</p>
              <p>-- ^a^Thai 25.042^ea^ --</p>
              <p>#0#           Ussukesu manussesu viharāma anussukā.</p>
              <p>#1#           Susukhaṁ vata jīvāma yesanno natthi kiñcanaṁ</p>
              <p>#2#           pītibhakkhā bhavissāma devā ābhassarā yathā.</p>
              <p>#3#           Jayaṁ veraṁ pasavati dukkhaṁ seti parājito</p>
              <p>#4#           upasanto sukhaṁ seti hitvā jayaparājayaṁ.</p>
              <p>#5#           Natthi rāgasamo aggi natthi dosasamo kali</p>
              <p>#6#           natthi khandhādisā { 1 Po. Ma. khandhasamā.} dukkhā natthi santiparaṁ sukhaṁ.</p>
              <p>#7#           Jighacchā paramā rogā saṅkhārā paramā dukkhā</p>
              <p>#8#           etaṁ ñatvā yathābhūtaṁ nibbānaṁ paramaṁ sukhaṁ.</p>
              <p>#9#           Ārogyaparamā lābhā santuṭṭhīparamaṁ dhanaṁ</p>
              <p>#10#           vissāsaparamā ñāti nibbānaṁ paramaṁ sukhaṁ.</p>
              <p>#11#           Pavivekarasaṁ pitvā rasaṁ upasamassa ca</p>
              <p>#12#           niddaro hoti nippāpo dhammapītirasaṁ pivaṁ.</p>
              <p>#13#           Sāhu dassanamariyānaṁ sannivāso sadā sukho</p>
              <p>#14#           adassanena bālānaṁ niccameva sukhī siyā.</p>
              <p>#15#           Bālasaṅgatacārī hi dīghamaddhāna socati</p>
              <p>#16#           dukkho bālehi saṁvāso amitteneva sabbadā.</p>
              <p>#17#           Dhīro ca sukhasaṁvāso ñātīnaṁva samāgamo</p>
              <p>#18#           tasmā hi</p>
              <p>#19#                dhīrañca paññañca bahussutañca</p>
              <p>-- ^a^Thai 25.043^ea^ --</p>
              <p>#0#                Dhorayhasīlaṁ vatavantamariyaṁ</p>
              <p>#1#                taṁ tādisaṁ sappurisaṁ sumedhaṁ</p>
              <p>#2#                bhajetha nakkhattapathaṁva candimā.</p>
              <p>#3#                    Sukhavaggo paṇṇarasamo.</p>
              <p>#4#                      ------------</p>
            </h4>
          </h3>
        </h2>
        <h2>
          <h2n>16. piyavaggo</h2n>
          <h3>
            <h3n />
            <h4>
              <h4n />
              <p>#5#                Dhammapadagāthāya soḷasamo ^a^ PTS. Dh , 209 ^ea^ piyavaggo</p>
              <p>#6#   [26] 16 Ayoge yuñjamattānaṁ yogasmiñca ayojayaṁ</p>
              <p>#7#           atthaṁ hitvā piyaggāhī pihetattānuyoginaṁ.</p>
              <p>#8#           Mā piyehi samāgañchi appiyehi kudācanaṁ</p>
              <p>#9#           piyānaṁ adassanaṁ dukkhaṁ appiyānañca dassanaṁ</p>
              <p>#10#           tasmā piyaṁ na kayirātha piyāpāyo hi pāpako</p>
              <p>#11#           ganthā tesaṁ na vijjanti yesaṁ natthi piyāppiyaṁ.</p>
              <p>#12#           Piyato jāyatī soko piyato jāyatī bhayaṁ</p>
              <p>#13#           piyato vippamuttassa natthi soko kuto bhayaṁ.</p>
              <p>#14#           Pemato jāyatī soko pemato jāyatī bhayaṁ</p>
              <p>#15#           pemato vippamuttassa natthi soko kuto bhayaṁ.</p>
              <p>#16#           Ratiyā jāyatī soko ratiyā jāyatī bhayaṁ</p>
              <p>#17#           ratiyā vippamuttassa natthi soko kuto bhayaṁ.</p>
              <p>#18#           Kāmato jāyatī soko kāmato jāyatī bhayaṁ</p>
              <p>-- ^a^Thai 25.044^ea^ --</p>
              <p>#0#           Kāmato vippamuttassa natthi soko kuto bhayaṁ.</p>
              <p>#1#           Taṇhāya jāyatī soko taṇhāya jāyatī bhayaṁ</p>
              <p>#2#           taṇhāya vippamuttassa natthi soko kuto bhayaṁ.</p>
              <p>#3#           Sīladassanasampannaṁ dhammaṭṭhaṁ saccavādinaṁ { 1 Ma. Yu. saccavedinaṁ.}</p>
              <p>#4#           attano kammakubbānaṁ tañjano kurute piyaṁ.</p>
              <p>#5#           Chandajāto anakkhāte manasā ca phuṭho { 2 Ma. Yu. phuṭo.} siyā</p>
              <p>#6#           kāme { 3 Ma. Yu. kāmesu ca. } ca apaṭibaddhacitto uddhaṁsototi vuccati.</p>
              <p>#7#           Cirappavāsiṁ purisaṁ dūrato sotthimāgataṁ</p>
              <p>#8#           ñātī mittā suhajjā ca abhinandanti āgataṁ</p>
              <p>#9#           tatheva katapuññampi asmā lokā paraṁ gataṁ</p>
              <p>#10#           puññāni paṭigaṇhanti piyaṁ ñātīva āgataṁ.</p>
              <p>#11#                      Piyavaggo soḷasamo.</p>
              <p>#12#                        ---------</p>
            </h4>
          </h3>
        </h2>
        <h2>
          <h2n>17. kodhavaggo</h2n>
          <h3>
            <h3n />
            <h4>
              <h4n />
              <p>#13#               Dhammapadagāthāya sattarasamo ^a^ PTS. Dh , 221 ^ea^ kodhavaggo</p>
              <p>#14#        [27] 17 Kodhaṁ jahe vippajaheyya mānaṁ</p>
              <p>#15#                saññojanaṁ sabbamatikkameyya</p>
              <p>#16#                tannāmarūpasmiṁ asajjamānaṁ</p>
              <p>#17#                akiñcanaṁ nānupatanti dukkhā.</p>
              <p>#18#           Yo ve uppatitaṁ kodhaṁ rathaṁ bhantaṁva dhāraye { 4 Ma. vāraye.}</p>
              <p>-- ^a^Thai 25.045^ea^ --</p>
              <p>#0#           Tamahaṁ sārathiṁ brūmi rasmiggāho itaro jano.</p>
              <p>#1#           Akkodhena jine kodhaṁ asādhuṁ sādhunā jine</p>
              <p>#2#           jine kadariyaṁ dānena saccenālikavādinaṁ.</p>
              <p>#3#           Saccaṁ bhaṇe na kujjheyya dajjā appasmi { 1 Ma. appampi} yācito</p>
              <p>#4#           etehi tīhi ṭhānehi gacche devāna santike.</p>
              <p>#5#           Ahiṁsakā ye munayo niccaṁ kāyena saṁvutā</p>
              <p>#6#           te yanti accutaṁ ṭhānaṁ yattha gantvā na socare.</p>
              <p>#7#           Sadā jāgaramānānaṁ ahorattānusikkhinaṁ</p>
              <p>#8#           nibbānaṁ adhimuttānaṁ atthaṁ gacchanti āsavā.</p>
              <p>#9#           Porāṇametaṁ atula netaṁ ajjatanāmiva</p>
              <p>#10#           nindanti tuṇhimāsīnaṁ nindanti bahubhāṇinaṁ</p>
              <p>#11#           mitabhāṇimpi nindanti natthi loke anindito.</p>
              <p>#12#           Na cāhu na ca bhavissati na cetarahi vijjati</p>
              <p>#13#           ekantaṁ nindito poso ekantaṁ vā pasaṁsito</p>
              <p>#14#           yañce viññū pasaṁsanti anuvicca suve suve</p>
              <p>#15#           acchiddavuttiṁ medhāviṁ paññāsīlasamāhitaṁ</p>
              <p>#16#           nekkhaṁ jambonadasseva ko taṁ ninditumarahati</p>
              <p>#17#           devāpi naṁ pasaṁsanti brahmunāpi pasaṁsito.</p>
              <p>#18#           Kāyappakopaṁ rakkheyya kāyena saṁvuto siyā</p>
              <p>#19#           kāyaduccaritaṁ hitvā kāyena sucaritaṁ care</p>
              <p>-- ^a^Thai 25.046^ea^ --</p>
              <p>#0#           Vacīpakopaṁ rakkheyya vācāya saṁvuto siyā</p>
              <p>#1#           vacīduccaritaṁ hitvā vācāya sucaritaṁ care</p>
              <p>#2#           manopakopaṁ rakkheyya manasā saṁvuto siyā</p>
              <p>#3#           manoduccaritaṁ hitvā manasā sucaritaṁ care</p>
              <p>#4#           kāyena saṁvutā dhīrā atho vācāya saṁvutā</p>
              <p>#5#           manasā saṁvutā dhīrā te ve suparisaṁvutā.</p>
              <p>#6#                    Kodhavaggo sattarasamo.</p>
              <p>#7#                       ----------</p>
            </h4>
          </h3>
        </h2>
        <h2>
          <h2n>18. malavaggo</h2n>
          <h3>
            <h3n />
            <h4>
              <h4n />
              <p>#8#               Dhammapadagāthāya aṭṭhārasamo ^a^ PTS. Dh , 235 ^ea^ malavaggo</p>
              <p>#9#        [28] 18 Paṇḍupalāsovadānisi</p>
              <p>#10#                yamapurisāpi ca taṁ { 1 Po. Ma. te..} upaṭṭhitā</p>
              <p>#11#                uyyogamukhe ca tiṭṭhasi</p>
              <p>#12#                pātheyyampi ca te na vijjati.</p>
              <p>#13#                So karohi dīpamattano</p>
              <p>#14#                khippaṁ vāyama paṇḍito bhava</p>
              <p>#15#                niddhantamalo anaṅgaṇo</p>
              <p>#16#                dibbaṁ ariyabhūmimehisi { 2 Ma. ariyabhūmiṁ upehisi.}.</p>
              <p>#17#                Upanītavayo va dānisi</p>
              <p>-- ^a^Thai 25.047^ea^ --</p>
              <p>#0#                Sampayātosi yamassa santikaṁ</p>
              <p>#1#                vāsopi ca te natthi antarā</p>
              <p>#2#                pātheyyampi ca te na vijjati.</p>
              <p>#3#                So karohi dīpamattano</p>
              <p>#4#                khippaṁ vāyama paṇḍito bhava</p>
              <p>#5#                niddhantamalo anaṅgaṇo</p>
              <p>#6#                na puna jātijaraṁ upehisi.</p>
              <p>#7#           Anupubbena medhāvī thokaṁ thokaṁ khaṇe khaṇe</p>
              <p>#8#           kammāro rajatasseva niddhame malamattano.</p>
              <p>#9#                Ayasā va malaṁ samuṭṭhitaṁ { 1 samuṭṭhāyātipi.}</p>
              <p>#10#                taduṭṭhāya tameva khādati</p>
              <p>#11#                evaṁ atidhonacārinaṁ</p>
              <p>#12#                sāni kammāni nayanti duggatiṁ.</p>
              <p>#13#           Asajjhāyamalā mantā anuṭṭhānamalā gharā</p>
              <p>#14#           malaṁ vaṇṇassa kosajjaṁ pamādo rakkhato malaṁ.</p>
              <p>#15#           Malitthiyā duccaritaṁ maccheraṁ dadato malaṁ</p>
              <p>#16#           malā ve pāpakā dhammā asmiṁ loke paramhi ca</p>
              <p>#17#           tato malā malataraṁ avijjā paramaṁ malaṁ</p>
              <p>#18#           etaṁ malaṁ pahatvāna nimmalā hotha bhikkhavo.</p>
              <p>-- ^a^Thai 25.048^ea^ --</p>
              <p>#0#           Sujīvaṁ ahirikena kākasūrena dhaṁsinā</p>
              <p>#1#           pakkhandinā pagabbhena saṅkiliṭṭhena jīvitaṁ.</p>
              <p>#2#           Hirīmatā ca dujjīvaṁ niccaṁ sucigavesinā</p>
              <p>#3#           alīnenāpagabbhena suddhājīvena passatā.</p>
              <p>#4#           Yo pāṇamatimāpeti musāvādañca bhāsati</p>
              <p>#5#           loke adinnaṁ ādiyati paradārañca gacchati</p>
              <p>#6#           surāmerayapānañca yo naro anuyuñjati</p>
              <p>#7#           idhevameso lokasmiṁ mūlaṁ khanati attano.</p>
              <p>#8#           Evaṁ bho purisa jānāhi pāpadhammā asaññatā</p>
              <p>#9#           mā taṁ lobho adhammo ca ciraṁ dukkhāya randhayuṁ.</p>
              <p>#10#           Dadāti ve yathāsaddhaṁ yathāpasādanaṁ jano</p>
              <p>#11#           tattha yo maṅkuto hoti paresaṁ pānabhojane</p>
              <p>#12#           na so divā vā rattiṁ vā samādhiṁ adhigacchati.</p>
              <p>#13#           Yassacetaṁ samucchinnaṁ mulaghaccaṁ { 1 Po. mūlaghacchaṁ.} samūhataṁ</p>
              <p>#14#           sa ve divā vā rattiṁ vā samādhiṁ adhigacchati.</p>
              <p>#15#           Natthi rāgasamo aggi natthi dosasamo gaho</p>
              <p>#16#           natthi mohasamaṁ jālaṁ natthi taṇhāsamā nadī.</p>
              <p>#17#           Sudassaṁ vajjamaññesaṁ attano pana duddasaṁ</p>
              <p>#18#           paresaṁ hi so vajjāni opunāti yathābhusaṁ</p>
              <p>#19#           attano pana chādeti kaliṁva kitavā saṭho.</p>
              <p>-- ^a^Thai 25.049^ea^ --</p>
              <p>#0#           Paravajjānupassissa niccaṁ ujjhānasaññino</p>
              <p>#1#           āsavā tassa vaḍḍhanti ārā so āsavakkhayā.</p>
              <p>#2#           Ākāseva padaṁ natthi samaṇo natthi bāhiro { 1 Ma. Yu. bāhire.}</p>
              <p>#3#           papañcābhiratā pajā nippapañcā tathāgatā.</p>
              <p>#4#           Ākāseva padaṁ natthi samaṇo natthi bāhiro { 2 Ma. Yu. bāhire.}</p>
              <p>#5#           saṅkhārā sassatā natthi natthi buddhānamiñjitaṁ.</p>
              <p>#6#                    Malavaggo aṭṭhārasamo.</p>
              <p>#7#                       -----------</p>
            </h4>
          </h3>
        </h2>
        <h2>
          <h2n>19. dhammaṭṭhavaggo</h2n>
          <h3>
            <h3n />
            <h4>
              <h4n />
              <p>#8#             Dhammapadagāthāya ekūnavīsatimo ^a^ PTS. Dh , 256 ^ea^ dhammaṭṭhavaggo</p>
              <p>#9#   [29] 19 Na tena hoti dhammaṭṭho yenatthaṁ sahasā naye</p>
              <p>#10#           yo ca atthaṁ anatthañca ubho niccheyya paṇḍito</p>
              <p>#11#           asāhasena dhammena samena nayatī pare</p>
              <p>#12#           dhammassa gutto medhāvī dhammaṭṭhoti pavuccati.</p>
              <p>#13#           Na tena paṇḍito hoti yāvatā bahu bhāsati</p>
              <p>#14#           khemī averī abhayo paṇḍitoti pavuccati.</p>
              <p>#15#           Na tāvatā dhammadharo yāvatā bahu bhāsati</p>
              <p>#16#           yo ca appampi sutvāna dhammaṁ kāyena passati</p>
              <p>#17#           sa ve dhammadharo hoti yo dhammaṁ nappamajjati.</p>
              <p>#18#           Na tena thero hoti yenassa palitaṁsiro.</p>
              <p>-- ^a^Thai 25.050^ea^ --</p>
              <p>#0#           Paripakko vayo tassa moghajiṇṇoti vuccati.</p>
              <p>#1#           Yamhi saccañca dhammo ca ahiṁsā saññamo damo</p>
              <p>#2#           sa ve vantamalo dhīro so theroti pavuccati.</p>
              <p>#3#           Na vākkaraṇamattena vaṇṇapokkharatāya vā</p>
              <p>#4#           sādhurūpo naro hoti issukī maccharī saṭho.</p>
              <p>#5#           Yassa cetaṁ samucchinnaṁ mūlaghaccaṁ samūhataṁ</p>
              <p>#6#           sa vantadoso medhāvī sādhurūpoti vuccati.</p>
              <p>#7#           Na muṇḍakena samaṇo abbato alikaṁ bhaṇaṁ</p>
              <p>#8#           icchālobhasamāpanno samaṇo kiṁ bhavissati.</p>
              <p>#9#           Yo ca sameti pāpāni aṇuṁthūlāni sabbaso</p>
              <p>#10#           samitattā hi pāpānaṁ samaṇoti pavuccati.</p>
              <p>#11#           Na tena bhikkhu so hoti yāvatā bhikkhate pare</p>
              <p>#12#           vissaṁ dhammaṁ samādāya bhikkhu hoti na tāvatā.</p>
              <p>#13#           Yodha puññañca pāpañca bāhetvā brahmacariyavā</p>
              <p>#14#           saṅkhāya loke carati sa ve bhikkhūti vuccati.</p>
              <p>#15#           Na monena muni hoti mūḷharūpo aviddasu</p>
              <p>#16#           yo ca tulaṁva paggayha varamādāya paṇḍito</p>
              <p>#17#           pāpāni parivajjeti sa muni tena so muni</p>
              <p>#18#           yo munāti ubho loke muni tena pavuccati.</p>
              <p>#19#           Na tena ariyo hoti yena pāṇāni hiṁsati.</p>
              <p>-- ^a^Thai 25.051^ea^ --</p>
              <p>#0#           Ahiṁsā sabbapāṇānaṁ ariyoti pavuccati.</p>
              <p>#1#           Na sīlabbatamattena bāhusaccena vā pana</p>
              <p>#2#           athavā samādhilābhena vivittasayanena vā</p>
              <p>#3#           phusāmi nekkhammasukhaṁ aputhujjanasevitaṁ</p>
              <p>#4#           bhikkhu vissāsamāpādi appatto āsavakkhayaṁ.</p>
              <p>#5#                  Dhammaṭṭhavaggo ekūnavīsatimo.</p>
              <p>#6#                      -------------</p>
            </h4>
          </h3>
        </h2>
        <h2>
          <h2n>20. maggavaggo</h2n>
          <h3>
            <h3n />
            <h4>
              <h4n />
              <p>#7#                Dhammapadagāthāya vīsatimo ^a^ PTS. Dh , 273 ^ea^ maggavaggo</p>
              <p>#8#   [30] 20 Maggānaṭṭhaṅgiko seṭṭho saccānaṁ caturo padā</p>
              <p>#9#           virāgo seṭṭho dhammānaṁ dipadānañca cakkhumā</p>
              <p>#10#           eseva maggo natthañño dassanassa visuddhiyā.</p>
              <p>#11#           Etañhi tumhe paṭipajjatha mārassetaṁ { 1 Po. mārasenappamohanaṁ.} pamohanaṁ</p>
              <p>#12#           etañhi tumhe paṭipannā dukkhassantaṁ karissatha.</p>
              <p>#13#           Akkhāto vo mayā maggo aññāya sallasatthanaṁ { 2 Ma. sallakantanaṁ. Yu. sallasanthanaṁ.}</p>
              <p>#14#           tumhehi kiccaṁ ātappaṁ akkhātāro tathāgatā</p>
              <p>#15#           paṭipannā pamokkhanti jhāyino mārabandhanā.</p>
              <p>#16#           Sabbe saṅkhārā aniccāti yadā paññāya passati</p>
              <p>#17#           atha nibbindati dukkhe esa maggo visuddhiyā.</p>
              <p>#18#           Sabbe saṅkhārā dukkhāti yadā paññāya passati</p>
              <p>-- ^a^Thai 25.052^ea^ --</p>
              <p>#0#           Atha nibbindati dukkhe esa maggo visuddhiyā.</p>
              <p>#1#           Sabbe dhammā anattāti yadā paññāya passati</p>
              <p>#2#           atha nibbindati dukkhe esa maggo visuddhiyā.</p>
              <p>#3#                Uṭṭhānakālamhi anuṭṭhahāno</p>
              <p>#4#                yuvā balī ālasiyaṁ upeto</p>
              <p>#5#                saṁsannasaṅkappamano kusīto</p>
              <p>#6#                paññāya maggaṁ alaso na vindati.</p>
              <p>#7#                Vācānurakkhī manasā susaṁvuto</p>
              <p>#8#                kāyena ca akusalaṁ na kayirā</p>
              <p>#9#                ete tayo kammapathe visodhaye</p>
              <p>#10#                ārādhaye maggaṁ isippaveditaṁ.</p>
              <p>#11#           Yogā ve jāyatī { 1 Yu. jāyate.} bhūri { 2 Yu. bhūrī.} ayogā bhūrisaṅkhayo</p>
              <p>#12#           etaṁ dvedhā pathaṁ ñatvā bhavāya vibhavāya ca</p>
              <p>#13#           tathattānaṁ niveseyya yathā bhūri pavaḍḍhati.</p>
              <p>#14#           Vanaṁ chindatha mā rukkhaṁ vanato jāyatī bhayaṁ</p>
              <p>#15#           chetvā vanañca vanathañca nibbanā hotha bhikkhavo.</p>
              <p>#16#                Yāvaṁ hi vanatho na chijjati</p>
              <p>#17#                aṇumattopi narassa nārisu</p>
              <p>#18#                paṭibaddhamano va tāva so</p>
              <p>#19#                vaccho khīrapakova mātari.</p>
              <p>-- ^a^Thai 25.053^ea^ --</p>
              <p>#0#                Ucchinda sinehamattano</p>
              <p>#1#                kumudaṁ sāradikaṁva pāṇinā</p>
              <p>#2#                santimaggameva brūhaya</p>
              <p>#3#                nibbānaṁ sugatena desitaṁ.</p>
              <p>#4#           Idha vassaṁ vasissāmi idha hemantagimhisu</p>
              <p>#5#           iti bālo vicinteti antarāyaṁ na bujjhati.</p>
              <p>#6#           Taṁ puttapasusammattaṁ byāsattamanasaṁ naraṁ</p>
              <p>#7#           suttaṁ gāmaṁ mahoghova maccu ādāya gacchati.</p>
              <p>#8#           Na santi puttā tāṇāya na pitā napi bandhavā</p>
              <p>#9#           antakenādhipannassa natthi ñātīsu tāṇatā</p>
              <p>#10#           etamatthavasaṁ ñatvā paṇḍito sīlasaṁvuto</p>
              <p>#11#           nibbānagamanaṁ maggaṁ khippameva visodhaye.</p>
              <p>#12#                     Maggavaggo vīsatimo.</p>
              <p>#13#                       -----------</p>
            </h4>
          </h3>
        </h2>
        <h2>
          <h2n>21. pakiṇṇakavaggo</h2n>
          <h3>
            <h3n />
            <h4>
              <h4n />
              <p>#14#              Dhammapadagāthāya ekavīsatimo ^a^ PTS. Dh , 290 ^ea^ pakiṇṇakavaggo</p>
              <p>#15#   [31] 21 Mattāsukhapariccāgā passe ce vipulaṁ sukhaṁ</p>
              <p>#16#           caje mattāsukhaṁ dhīro sampassaṁ vipulaṁ sukhaṁ.</p>
              <p>#17#           Paradukkhūpadhānena yo { 1 Ma. Yu. ayaṁ pāṭho na dissati.} attano sukhamicchati</p>
              <p>#18#           verasaṁsaggasaṁsaṭṭho verā so na parimuccati.</p>
              <p>-- ^a^Thai 25.054^ea^ --</p>
              <p>#0#           Yañhi kiccaṁ tadapaviddhaṁ akiccaṁ pana kayirati { 1 Ma. karīyati.}</p>
              <p>#1#           unnaḷānaṁ pamattānaṁ tesaṁ vaḍḍhanti āsavā.</p>
              <p>#2#           Yesañca susamāraddhā niccaṁ kāyagatā sati</p>
              <p>#3#           akiccante na sevanti kicce sātaccakārino</p>
              <p>#4#           satānaṁ sampajānānaṁ atthaṁ gacchanti āsavā.</p>
              <p>#5#           Mātaraṁ pitaraṁ hantvā rājāno dve ca khattiye</p>
              <p>#6#           raṭṭhaṁ sānucaraṁ hantvā anīgho yāti brāhmaṇo.</p>
              <p>#7#           Mātaraṁ pitaraṁ hantvā rājāno dve ca sotthiye</p>
              <p>#8#           veyyagghapañcamaṁ hantvā anīgho yāti brāhmaṇo.</p>
              <p>#9#           Suppabuddhaṁ pabujjhanti sadā gotamasāvakā</p>
              <p>#10#           yesaṁ divā ca ratto ca niccaṁ buddhagatā sati.</p>
              <p>#11#           Suppabuddhaṁ pabujjhanti sadā gotamasāvakā</p>
              <p>#12#           yesaṁ divā ca ratto ca niccaṁ dhammagatā sati.</p>
              <p>#13#           Suppabuddhaṁ pabujjhanti sadā gotamasāvakā</p>
              <p>#14#           yesaṁ divā ca ratto ca niccaṁ saṅghagatā sati.</p>
              <p>#15#           Suppabuddhaṁ pabujjhanti sadā gotamasāvakā</p>
              <p>#16#           yesaṁ divā ca ratto ca niccaṁ kāyagatā sati.</p>
              <p>#17#           Suppabuddhaṁ pabujjhanti sadā gotamasāvakā</p>
              <p>#18#           yesaṁ divā ca ratto ca ahiṁsāya rato mano.</p>
              <p>#19#           Suppabuddhaṁ pabujjhanti sadā gotamasāvakā</p>
              <p>-- ^a^Thai 25.055^ea^ --</p>
              <p>#0#           Yesaṁ divā ca ratto ca bhāvanāya rato mano.</p>
              <p>#1#           Duppabbajjaṁ durabhiramaṁ durāvāsā gharā dukkhā</p>
              <p>#2#           dukkho samānasaṁvāso dukkhānupatitaddhagū</p>
              <p>#3#           tasmā na caddhagū siyā na ca dukkhānupatito siyā.</p>
              <p>#4#           Saddho sīlena sampanno yasobhogasamappito</p>
              <p>#5#           yaṁ yaṁ padesaṁ bhajati tattha tattheva pūjito.</p>
              <p>#6#           Dūre santo pakāsenti himavantova pabbato</p>
              <p>#7#           asantettha na dissanti rattikhittā { 1 aññattha rattiṁ khittātipi dissati.} yathā sarā.</p>
              <p>#8#           Ekāsanaṁ ekaseyyaṁ eko caramatandito</p>
              <p>#9#           eko damayamattānaṁ vanante ramito siyā.</p>
              <p>#10#                  Pakiṇṇakavaggo ekavīsatimo.</p>
              <p>#11#                       -----------</p>
            </h4>
          </h3>
        </h2>
        <h2>
          <h2n>22. nirayavaggo</h2n>
          <h3>
            <h3n />
            <h4>
              <h4n />
              <p>#12#               Dhammapadagāthāya dvāvīsatimo ^a^ PTS. Dh , 306 ^ea^ nirayavaggo</p>
              <p>#13#        [32] 22 Abhūtavādī nirayaṁ upeti</p>
              <p>#14#                yo vāpi katvā na karomīti cāha</p>
              <p>#15#                ubhopi te pecca samā bhavanti</p>
              <p>#16#                nihīnakammā manujā parattha.</p>
              <p>#17#           Kāsāvakaṇṭhā bahavo pāpadhammā asaññatā</p>
              <p>#18#           pāpā pāpehi kammehi nirayante upapajjare.</p>
              <p>-- ^a^Thai 25.056^ea^ --</p>
              <p>#0#           Seyyo ayoguḷo bhutto tatto aggisikhūpamo</p>
              <p>#1#           yañce bhuñjeyya dussīlo raṭṭhapiṇḍaṁ asaññato.</p>
              <p>#2#                Cattāri ṭhānāni naro pamatto</p>
              <p>#3#                āpajjatī paradārūpasevī</p>
              <p>#4#                apuññalābhaṁ nanikāmaseyyaṁ</p>
              <p>#5#                nindaṁ tatiyaṁ nirayaṁ catutthaṁ.</p>
              <p>#6#                Apuññalābho ca gatī ca pāpikā</p>
              <p>#7#                bhītassa bhītāya ratī ca thokikā</p>
              <p>#8#                rājā ca daṇḍaṁ garukaṁ paṇeti</p>
              <p>#9#                tasmā naro paradāraṁ na seve.</p>
              <p>#10#           Kuso yathā duggahito hatthamevānukantati</p>
              <p>#11#           sāmaññaṁ dupparāmaṭṭhaṁ nirayāyūpakaḍḍhati.</p>
              <p>#12#           Yaṁ kiñci sithilaṁ kammaṁ saṅkiliṭṭhañca yaṁ vataṁ</p>
              <p>#13#           saṅkassaraṁ brahmacariyaṁ na taṁ hoti mahapphalaṁ.</p>
              <p>#14#           Kayirañce { 1 kayirā ce kayirāthenantipi.} kayirathenaṁ daḷhamenaṁ parakkame</p>
              <p>#15#           sithilo hi paribbājo bhiyyo ākirate rajaṁ.</p>
              <p>#16#           Akataṁ dukkataṁ seyyo pacchā tappati dukkataṁ</p>
              <p>#17#           katañca sukataṁ seyyo yaṁ katvā nānutappati.</p>
              <p>#18#           Nagaraṁ yathā paccantaṁ guttaṁ santarabāhiraṁ</p>
              <p>-- ^a^Thai 25.057^ea^ --</p>
              <p>#0#           Evaṁ gopetha attānaṁ khaṇo vo { 1 Yu. ve.} mā upaccagā</p>
              <p>#1#           khaṇātītā hi socanti nirayamhi samappitā.</p>
              <p>#2#           Alajjitāye lajjanti lajjitāye na lajjare</p>
              <p>#3#           micchādiṭṭhisamādānā sattā gacchanti duggatiṁ.</p>
              <p>#4#           Abhaye bhayadassino bhaye ca abhayadassino</p>
              <p>#5#           micchādiṭṭhisamādānā sattā gacchanti duggatiṁ.</p>
              <p>#6#           Avajje vajjamatino vajje ca avajjadassino</p>
              <p>#7#           micchādiṭṭhisamādānā sattā gacchanti duggatiṁ.</p>
              <p>#8#           Vajjañca vajjato ñatvā avajjañca avajjato</p>
              <p>#9#           sammādiṭṭhisamādānā sattā gacchanti suggatiṁ.</p>
              <p>#10#                   Nirayavaggo dvāvīsatimo.</p>
              <p>#11#                        --------</p>
            </h4>
          </h3>
        </h2>
        <h2>
          <h2n>23. nāgavaggo</h2n>
          <h3>
            <h3n />
            <h4>
              <h4n />
              <p>#12#               Dhammapadagāthāya tevīsatimo ^a^ PTS. Dh , 320 ^ea^ nāgavaggo</p>
              <p>#13#   [33] 23 Ahaṁ nāgova saṅgāme cāpāto patitaṁ saraṁ</p>
              <p>#14#           ativākyantitikkhissaṁ dussīlo hi bahujjano.</p>
              <p>#15#           Dantaṁ nayanti samitiṁ dantaṁ rājābhirūhati</p>
              <p>#16#           danto seṭṭho manussesu yotivākyantitikkhati.</p>
              <p>#17#           Varamassatarā dantā ājānīyā ca sindhavā</p>
              <p>#18#           kuñjarā ca mahānāgā attadanto tato varaṁ.</p>
              <p>-- ^a^Thai 25.058^ea^ --</p>
              <p>#0#           Na hi etehi yānehi gaccheyya agataṁ disaṁ</p>
              <p>#1#           yathāttanā sudantena danto dantena gacchati.</p>
              <p>#2#                Dhanapālako nāma kuñjaro</p>
              <p>#3#                kaṭukappabhedano dunnivārayo</p>
              <p>#4#                baddho kabalaṁ na bhuñjati</p>
              <p>#5#                sumarati nāgavanassa kuñjaro.</p>
              <p>#6#                Middhī yadā hoti mahagghaso ca</p>
              <p>#7#                niddāyitā samparivattasāyī</p>
              <p>#8#                mahāvarāhova nivāpapuṭṭho</p>
              <p>#9#                punappunaṁ gabbhamupeti mando.</p>
              <p>#10#                Idaṁ pure cittamacāri cārikaṁ { 1 Yu. cāritaṁ.}</p>
              <p>#11#                yenicchakaṁ yatthakāmaṁ yathāsukhaṁ</p>
              <p>#12#                tadajjahaṁ niggahessāmi yoniso</p>
              <p>#13#                hatthippabhinnaṁ viya aṁkusaggaho.</p>
              <p>#14#           Appamādaratā hotha sacittamanurakkhatha</p>
              <p>#15#           duggā uddharathattānaṁ paṅke sannova { 2 Yu. sattova.} kuñjaro.</p>
              <p>#16#                Sace labhetha nipakaṁ sahāyaṁ</p>
              <p>#17#                saddhiṁcaraṁ sādhuvihāridhīraṁ</p>
              <p>#18#                abhibhuyya sabbāni parissayāni</p>
              <p>#19#                careyya tenattamano satīmā.</p>
              <p>-- ^a^Thai 25.059^ea^ --</p>
              <p>#0#                No ce labhetha nipakaṁ sahāyaṁ</p>
              <p>#1#                saddhiṁcaraṁ sādhuvihāridhīraṁ</p>
              <p>#2#                rājāva raṭṭhaṁ vijitaṁ pahāya</p>
              <p>#3#                eko care mātaṅgaraññeva nāgo.</p>
              <p>#4#           Ekassa caritaṁ seyyo natthi bāle sahāyatā</p>
              <p>#5#                eko care na ca pāpāni kayirā</p>
              <p>#6#                appossukko mātaṅgaraññeva nāgo.</p>
              <p>#7#                Atthamhi jātamhi sukhā sahāyā</p>
              <p>#8#                tuṭṭhī sukhā yā itarītarena</p>
              <p>#9#                puññaṁ sukhaṁ jīvitasaṅkhayamhi</p>
              <p>#10#                sabbassa dukkhassa sukhaṁ pahānaṁ.</p>
              <p>#11#           Sukhā matteyyatā loke atho petteyyatā sukhā</p>
              <p>#12#           sukhā sāmaññatā loke atho brahmaññatā sukhā.</p>
              <p>#13#           Sukhaṁ yāva jarā sīlaṁ sukhā saddhā patiṭṭhitā</p>
              <p>#14#           sukho paññāya paṭilābho pāpānaṁ akaraṇaṁ sukhaṁ.</p>
              <p>#15#                     Nāgavaggo tevīsatimo.</p>
              <p>#16#                        ---------</p>
            </h4>
          </h3>
        </h2>
        <h2>
          <h2n>24. taṇhāvaggo</h2n>
          <h3>
            <h3n />
            <h4>
              <h4n />
              <p>-- ^a^Thai 25.060^ea^ --</p>
              <p>#0#               Dhammapadagāthāya catuvīsatimo ^a^ PTS. Dh , 334 ^ea^ taṇhāvaggo</p>
              <p>#1#        [34] 24 Manujassa pamattacārino</p>
              <p>#2#                taṇhā vaḍḍhati māluvā viya</p>
              <p>#3#                so palavatī { 1 pariplavatītipi.} hurāhuraṁ</p>
              <p>#4#                phalamicchaṁva vanasmiṁ vānaro.</p>
              <p>#5#           Yaṁ esā sahatī jammī taṇhā loke visattikā</p>
              <p>#6#           sokā tassa pavaḍḍhanti abhivaḍḍhaṁva bīraṇaṁ.</p>
              <p>#7#           Yo ce taṁ sahatī jammiṁ taṇhaṁ loke duraccayaṁ</p>
              <p>#8#           sokā tamhā papatanti udabinduva pokkharā.</p>
              <p>#9#           Taṁ vo vadāmi bhaddaṁ vo yāvantettha samāgatā</p>
              <p>#10#           taṇhāya mūlaṁ khaṇatha usīratthova bīraṇaṁ.</p>
              <p>#11#           Mā vo naḷaṁ va sotova māro bhañji punappunaṁ.</p>
              <p>#12#                Yathāpi mūle anupaddave daḷhe</p>
              <p>#13#                chinnopi rukkho punareva rūhati</p>
              <p>#14#                evampi taṇhānusaye anūhate</p>
              <p>#15#                nibbattati dukkhamidaṁ punappunaṁ.</p>
              <p>#16#           Yassa chattiṁsatīsotā manāpassavanā bhusā</p>
              <p>#17#           mahā { 2 Yu. vāhāvahanti.} vahanti duddiṭṭhiṁ saṅkappā rāganissitā.</p>
              <p>-- ^a^Thai 25.061^ea^ --</p>
              <p>#0#           Savanti sabbadhī sotā latā ubbhijja tiṭṭhati</p>
              <p>#1#           tañca disvā lataṁ jātaṁ mūlaṁ paññāya chindatha.</p>
              <p>#2#                Saritāni sinehitāni ca</p>
              <p>#3#                somanassāni bhavanti jantuno</p>
              <p>#4#                te sātasitā sukhesino</p>
              <p>#5#                te ve jātijarūpagā narā.</p>
              <p>#6#                Tasiṇāya purakkhatā pajā</p>
              <p>#7#                parisappanti sasova bādhito { 1 Ma. banudhito..}</p>
              <p>#8#                saññojanasaṅgasattā { 2 Ma. Yu. saññojanasaṅgasattakā.}</p>
              <p>#9#                dukkhamupenti punappunaṁ cirāya.</p>
              <p>#10#                Tasiṇāya purakkhatā pajā</p>
              <p>#11#                parisappanti sasova bādhito { 3 Ma. banudhito..}</p>
              <p>#12#                tasmā tasiṇaṁ vinodaye</p>
              <p>#13#                bhikkhu ākaṅkhaṁ { 4 Yu. ākaṅkhī.} virāgamattano.</p>
              <p>#14#                Yo nibbanaṭho vanādhimutto</p>
              <p>#15#                vanamutto vanameva dhāvati</p>
              <p>#16#                taṁ puggalameva passatha</p>
              <p>#17#                mutto bandhanameva dhāvati.</p>
              <p>#18#                Na taṁ daḷhaṁ bandhanamāhu dhīrā</p>
              <p>#19#                yadāyasaṁ dārujaṁ pabbajañca</p>
              <p>-- ^a^Thai 25.062^ea^ --</p>
              <p>#0#                Sārattarattā maṇikuṇḍalesu</p>
              <p>#1#                puttesu dāresu ca yā apekkhā.</p>
              <p>#2#                Etaṁ daḷhaṁ bandhanamāhu dhīrā</p>
              <p>#3#                ohārinaṁ sithilaṁ duppamuñcaṁ</p>
              <p>#4#                etaṁpi chetvāna paribbajanti</p>
              <p>#5#                anapekkhino kāmasukhaṁ pahāya.</p>
              <p>#6#                Ye rāgarattānupatanti sotaṁ</p>
              <p>#7#                sayaṁ kataṁ makkaṭakova jālaṁ</p>
              <p>#8#                etampi chetvāna vajanti dhīrā</p>
              <p>#9#                anapekkhino sabbadukkhaṁ pahāya.</p>
              <p>#10#                Muñca pure muñca pacchato</p>
              <p>#11#                majjhe muñca bhavassa pāragū</p>
              <p>#12#                sabbattha vimuttamānaso</p>
              <p>#13#                na puna jātijaraṁ upehisi.</p>
              <p>#14#                Vitakkamathitassa jantuno</p>
              <p>#15#                tibbarāgassa subhānupassino</p>
              <p>#16#                bhiyyo taṇhā pavaḍḍhati</p>
              <p>#17#                esa kho daḷhaṁ karoti bandhanaṁ.</p>
              <p>#18#                Vitakkūpasame ca yo rato</p>
              <p>#19#                asubhaṁ bhāvayatī sadā sato</p>
              <p>-- ^a^Thai 25.063^ea^ --</p>
              <p>#0#                Esa kho vyantikāhati</p>
              <p>#1#                esacchecchati { 1 esacchindatītipi.} mārabandhanaṁ.</p>
              <p>#2#           Niṭṭhaṁ gato asantāsī vītataṇho anaṅgaṇo</p>
              <p>#3#           acchindi bhavasallāni antimoyaṁ samussayo.</p>
              <p>#4#           Vītataṇho anādāno niruttipadakovido</p>
              <p>#5#           akkharānaṁ sannipātaṁ jaññā pubbaparāni ca</p>
              <p>#6#           sa ve antimasārīro mahāpañño mahāpurisoti vuccati.</p>
              <p>#7#                Sabbābhibhū sabbavidūhamasmi</p>
              <p>#8#                sabbesu dhammesu anūpalitto</p>
              <p>#9#                sabbañjaho taṇhakkhaye vimutto</p>
              <p>#10#                sayaṁ abhiññāya kamuddiseyyaṁ.</p>
              <p>#11#                Sabbadānaṁ dhammadānaṁ jināti</p>
              <p>#12#                sabbaṁ rasaṁ dhammaraso jināti</p>
              <p>#13#                sabbaṁ ratiṁ dhammaratī jināti</p>
              <p>#14#                taṇhakkhayo sabbadukkhaṁ jināti.</p>
              <p>#15#           Hananti bhogā dummedhaṁ no { 1 esacchindatītipi.} ce pāragavesino</p>
              <p>#16#           bhogataṇhāya dummedho hanti aññeva attanaṁ.</p>
              <p>#17#           Tiṇadosāni khettāni rāgadosā ayaṁ pajā</p>
              <p>#18#           tasmā hi vītarāgesu dinnaṁ hoti mahapphalaṁ.</p>
              <p>-- ^a^Thai 25.064^ea^ --</p>
              <p>#0#           Tiṇadosāni khettāni dosadosā ayaṁ pajā</p>
              <p>#1#           tasmā hi vītadosesu dinnaṁ hoti mahapphalaṁ.</p>
              <p>#2#           Tiṇadosāni khettāni mohadosā ayaṁ pajā</p>
              <p>#3#           tasmā hi vītamohesu dinnaṁ hoti mahapphalaṁ.</p>
              <p>#4#           Tiṇadosāni khettāni icchādosā ayaṁ pajā</p>
              <p>#5#           tasmā hi vigaticchesu dinnaṁ hoti mahapphalaṁ.</p>
              <p>#6#                   Taṇhāvaggo catuvīsatimo.</p>
              <p>#7#                      ------------</p>
            </h4>
          </h3>
        </h2>
        <h2>
          <h2n>25. bhikkhuvaggo</h2n>
          <h3>
            <h3n />
            <h4>
              <h4n />
              <p>#8#               Dhammapadagāthāya pañcavīsatimo ^a^ PTS. Dh , 360 ^ea^ bhikkhuvaggo</p>
              <p>#9#   [35] 25 Cakkhunā saṁvaro sādhu sādhu sotena saṁvaro</p>
              <p>#10#           ghānena saṁvaro sādhu sādhu jivhāya saṁvaro</p>
              <p>#11#           kāyena saṁvaro sādhu sādhu vācāya saṁvaro</p>
              <p>#12#           manasā saṁvaro sādhu sādhu sabbattha saṁvaro</p>
              <p>#13#           sabbattha saṁvuto bhikkhu sabbadukkhā pamuccati.</p>
              <p>#14#                Hatthasaññato pādasaññato</p>
              <p>#15#                vācāya saññato saññatattamo</p>
              <p>#16#                ajjhattarato samāhito</p>
              <p>#17#                eko santusito tamāhu bhikkhu { 1 Ma. Yu. bhikkhuṁ.}.</p>
              <p>#18#           Yo mukhasaññato bhikkhu mantabhāṇī anuddhato</p>
              <p>#19#           atthaṁ dhammañca dīpeti madhuraṁ tassa bhāsitaṁ.</p>
              <p>-- ^a^Thai 25.065^ea^ --</p>
              <p>#0#           Dhammārāmo dhammarato dhammaṁ anuvicintayaṁ</p>
              <p>#1#           dhammaṁ anussaraṁ bhikkhu saddhammā na parihāyati.</p>
              <p>#2#           Salābhaṁ nātimaññeyya nāññesaṁ pihayañcare</p>
              <p>#3#           aññesaṁ pihayaṁ bhikkhu samādhiṁ nādhigacchati.</p>
              <p>#4#           Appalābhopi ce bhikkhu salābhaṁ nātimaññati</p>
              <p>#5#           taṁ ve devā pasaṁsanti suddhājīviṁ atanditaṁ.</p>
              <p>#6#           Sabbaso nāmarūpasmiṁ yassa natthi mamāyitaṁ</p>
              <p>#7#           asatā ca na socati sa ve bhikkhūti vuccati.</p>
              <p>#8#           Mettāvihārī yo bhikkhu pasanno buddhasāsane</p>
              <p>#9#           adhigacche padaṁ santaṁ saṅkhārūpasamaṁ sukhaṁ.</p>
              <p>#10#           Siñca bhikkhu imaṁ nāvaṁ sittā te lahumessati</p>
              <p>#11#           chetvā rāgañca dosañca tato nibbānamehisi.</p>
              <p>#12#           Pañca chinde pañca jahe pañca uttari bhāvaye</p>
              <p>#13#           pañcasaṅgātigo bhikkhu oghatiṇṇoti vuccati.</p>
              <p>#14#                Jhāya bhikkhu mā ca pamādo</p>
              <p>#15#                mā te kāmaguṇe bhamassu cittaṁ</p>
              <p>#16#                mā lohaguḷaṁ gilī pamatto</p>
              <p>#17#                mā kandi dukkhamidanti ḍayhamāno.</p>
              <p>#18#           Natthi jhānaṁ apaññassa paññā natthi ajhāyato {undefined}</p>
              <p>#19#           yamhi jhānañca paññā ca sa ve nibbānasantike.</p>
              <p>-- ^a^Thai 25.066^ea^ --</p>
              <p>#0#           Suññāgāraṁ paviṭṭhassa santacittassa bhikkhuno</p>
              <p>#1#           amānusī ratī hoti sammā dhammaṁ vipassato.</p>
              <p>#2#           Yato yato sammasati khandhānaṁ udayabbayaṁ</p>
              <p>#3#           labhatī pītipāmojjaṁ amataṁ taṁ vijānataṁ.</p>
              <p>#4#           Tatrāyamādi bhavati idha paññassa bhikkhuno</p>
              <p>#5#           indriyagutti { 1 Yu. indriyagutto.} santuṭṭhī pātimokkhe ca saṁvaro</p>
              <p>#6#           mitte bhajassu kalyāṇe suddhājīve atandite.</p>
              <p>#7#           Paṭisanthāravuttyassa ācārakusalo siyā</p>
              <p>#8#           tato pāmojjabahulo dukkhassantaṁ karissati { 2 Po. karissasi.}.</p>
              <p>#9#           Vassikā viya pupphāni maddavāni pamuñcati</p>
              <p>#10#           evaṁ rāgañca dosañca vippamuñcetha bhikkhavo.</p>
              <p>#11#           Santakāyo santavāco santamano susamāhito</p>
              <p>#12#           vantalokāmiso bhikkhu upasantoti vuccati.</p>
              <p>#13#           Attanā codayattānaṁ paṭimaṁsetamattanā</p>
              <p>#14#           so attagutto satimā sukhaṁ bhikkhu vihāhisi.</p>
              <p>#15#           Attā hi attano nātho attā hi attano gati</p>
              <p>#16#           tasmā saññama attānaṁ assaṁ bhadraṁva vāṇijo.</p>
              <p>#17#           Pāmojjabahulo bhikkhu pasanno buddhasāsane</p>
              <p>#18#           adhigacche padaṁ santaṁ saṅkhārūpasamaṁ sukhaṁ.</p>
              <p>#19#           Yo have daharo bhikkhu yuñjati buddhasāsane</p>
              <p>-- ^a^Thai 25.067^ea^ --</p>
              <p>#0#           So imaṁ lokaṁ pabhāseti abbhā muttova candimā.</p>
              <p>#1#                    Bhikkhuvaggo pañcavīsatimo.</p>
              <p>#2#                       -----------</p>
            </h4>
          </h3>
        </h2>
        <h2>
          <h2n>26. brāhmaṇavaggo</h2n>
          <h3>
            <h3n />
            <h4>
              <h4n />
              <p>#3#              Dhammapadagāthāya chabbīsatimo ^a^ PTS. Dh , 383 ^ea^ brāhmaṇavaggo</p>
              <p>#4#   [36] 26 Chinda sotaṁ parakkamma kāme panūda brāhmaṇa</p>
              <p>#5#           saṅkhārānaṁ khayaṁ ñatvā akataññūsi brāhmaṇa.</p>
              <p>#6#           Yadā dvayesu dhammesu pāragū hoti brāhmaṇo</p>
              <p>#7#           athassa sabbe saṁyogā atthaṁ gacchanti jānato.</p>
              <p>#8#           Yassa pāraṁ apāraṁ vā pārāpāraṁ na vijjati</p>
              <p>#9#           vītaddaraṁ visaññuttaṁ tamahaṁ brūmi brāhmaṇaṁ.</p>
              <p>#10#           Jhāyiṁ virajamāsīnaṁ katakiccaṁ anāsavaṁ</p>
              <p>#11#           uttamatthaṁ anuppattaṁ tamahaṁ brūmi brāhmaṇaṁ.</p>
              <p>#12#           Divā tapati ādicco rattimābhāti candimā</p>
              <p>#13#           sannaddho khattiyo tapati jhāyī tapati brāhmaṇo</p>
              <p>#14#           atha sabbamahorattiṁ buddho tapati tejasā.</p>
              <p>#15#                Bāhitapāpo hi brāhmaṇo</p>
              <p>#16#                samacariyā samaṇoti vuccati</p>
              <p>#17#                pabbājayamattano malaṁ</p>
              <p>#18#                tasmā pabbajitoti vuccati.</p>
              <p>-- ^a^Thai 25.068^ea^ --</p>
              <p>#0#           Na brāhmaṇassa pahareyya nāssa muñcetha brāhmaṇo</p>
              <p>#1#           dhi brāhmaṇassa hantāraṁ tato dhi yassa muñcati.</p>
              <p>#2#                Na brāhmaṇassetadakiñci seyyo</p>
              <p>#3#                yadānisedho manaso piyehi</p>
              <p>#4#                yato yato hiṁsamano nivattati</p>
              <p>#5#                tato tato sammatimeva dukkhaṁ.</p>
              <p>#6#           Yassa kāyena vācāya manasā natthi dukkataṁ</p>
              <p>#7#           saṁvutaṁ tīhi ṭhānehi tamahaṁ brūmi brāhmaṇaṁ.</p>
              <p>#8#           Yamhā dhammaṁ vijāneyya sammāsambuddhadesitaṁ</p>
              <p>#9#           sakkaccaṁ naṁ namasseyya aggihuttaṁva brāhmaṇo.</p>
              <p>#10#           Na jaṭāhi na gottehi { 1 Po. Ma. Yu. gotutena.} na jaccā hoti brāhmaṇo</p>
              <p>#11#           yamhi saccañca dhammo ca so sucī { 2 Yu. sukhī.} so ca brāhmaṇo.</p>
              <p>#12#           Kinte jaṭāhi dummedha kinte ajinasāṭiyā</p>
              <p>#13#           abbhantarante gahaṇaṁ bāhiraṁ parimajjasi.</p>
              <p>#14#           Paṁsukūladharaṁ jantuṁ kisandhamanisanthataṁ</p>
              <p>#15#           ekaṁ vanasmiṁ jhāyantaṁ tamahaṁ brūmi brāhmaṇaṁ.</p>
              <p>#16#           Na cāhaṁ brāhmaṇaṁ brūmi yonijaṁ mattisambhavaṁ</p>
              <p>#17#           bhovādī nāma so hoti sa ve hoti sakiñcano</p>
              <p>#18#           akiñcanaṁ anādānaṁ tamahaṁ brūmi brāhmaṇaṁ.</p>
              <p>#19#           Sabbasaṁyojanaṁ chetvā yo ve na paritassati</p>
              <p>-- ^a^Thai 25.069^ea^ --</p>
              <p>#0#           Saṅgātigaṁ visaṁyuttaṁ tamahaṁ brūmi brāhmaṇaṁ.</p>
              <p>#1#           Chetvā naddhiṁ { 1 Yu. nandī.} varattañca sandānaṁ { 2 Yu. sandāmaṁ. Ma. Po. sandhānaṁ.} sahanukkamaṁ</p>
              <p>#2#           ukkhittapalighaṁ buddhaṁ tamahaṁ brūmi brāhmaṇaṁ.</p>
              <p>#3#           Akkosaṁ vadhabandhañca aduṭṭho yo titikkhati</p>
              <p>#4#           khantībalaṁ balāṇīkaṁ tamahaṁ brūmi brāhmaṇaṁ.</p>
              <p>#5#           Akkodhanaṁ vatavantaṁ sīlavantaṁ anussadaṁ</p>
              <p>#6#           dantaṁ antimasārīraṁ tamahaṁ brūmi brāhmaṇaṁ.</p>
              <p>#7#           Vāri pokkharapatteva āraggeriva sāsapo</p>
              <p>#8#           yo na limpati kāmesu tamahaṁ brūmi brāhmaṇaṁ.</p>
              <p>#9#           Yo dukkhassa pajānāti idheva khayamattano</p>
              <p>#10#           pannabhāraṁ visaññuttaṁ tamahaṁ brūmi brāhmaṇaṁ.</p>
              <p>#11#           Gambhīrapaññaṁ medhāviṁ maggāmaggassa kovidaṁ</p>
              <p>#12#           uttamatthaṁ anuppattaṁ tamahaṁ brūmi brāhmaṇaṁ.</p>
              <p>#13#           Asaṁsaṭṭhaṁ gahaṭṭhehi anāgārehi cūbhayaṁ</p>
              <p>#14#           anokasāriṁ appicchaṁ tamahaṁ brūmi brāhmaṇaṁ.</p>
              <p>#15#           Nidhāya daṇḍaṁ bhūtesu tasesu thāvaresu ca</p>
              <p>#16#           yo na hanti na ghāteti tamahaṁ brūmi brāhmaṇaṁ.</p>
              <p>#17#           Aviruddhaṁ viruddhesu attadaṇḍesu nibbutaṁ</p>
              <p>#18#           sādānesu anādānaṁ tamahaṁ brūmi brāhmaṇaṁ.</p>
              <p>#19#           Yassa rāgo ca doso ca māno makkho ca pātito</p>
              <p>-- ^a^Thai 25.070^ea^ --</p>
              <p>#0#           Sāsaporiva āraggā tamahaṁ brūmi brāhmaṇaṁ.</p>
              <p>#1#           Akakkasaṁ viññāpaniṁ giraṁ saccaṁ udīraye</p>
              <p>#2#           yāya nābhisaje kañci tamahaṁ brūmi brāhmaṇaṁ.</p>
              <p>#3#           Yodha dīghaṁ vā rassaṁ vā aṇuṁ thūlaṁ subhāsubhaṁ</p>
              <p>#4#           loke adinnaṁ nādiyati tamahaṁ brūmi brāhmaṇaṁ.</p>
              <p>#5#           Āsā yassa na vijjanti asmiṁ loke paramhi ca</p>
              <p>#6#           nirāsayaṁ { 1 nirāsāsantipi.} visaṁyuttaṁ tamahaṁ brūmi brāhmaṇaṁ.</p>
              <p>#7#           Yassālayā na vijjanti aññāya akathaṅkathī</p>
              <p>#8#           amatogadhaṁ anuppattaṁ tamahaṁ brūmi brāhmaṇaṁ.</p>
              <p>#9#           Yodha puññañca pāpañca ubho saṅgaṁ upaccagā</p>
              <p>#10#           asokaṁ virajaṁ suddhaṁ tamahaṁ brūmi brāhmaṇaṁ.</p>
              <p>#11#           Candaṁva vimalaṁ suddhaṁ vippasannamanāvilaṁ</p>
              <p>#12#           nandibhavaparikkhīṇaṁ tamahaṁ brūmi brāhmaṇaṁ.</p>
              <p>#13#           Yo imaṁ palipathaṁ duggaṁ saṁsāraṁ mohamaccagā</p>
              <p>#14#           tiṇṇo pāragato jhāyī anejo akathaṅkathī</p>
              <p>#15#           anupādāya nibbuto tamahaṁ brūmi brāhmaṇaṁ.</p>
              <p>#16#           Yodha kāme pahantvāna anāgāro paribbaje</p>
              <p>#17#           kāmabhavaparikkhīṇaṁ tamahaṁ brūmi brāhmaṇaṁ.</p>
              <p>#18#           Yodha taṇhaṁ pahantvāna anāgāro paribbaje</p>
              <p>-- ^a^Thai 25.071^ea^ --</p>
              <p>#0#           Taṇhābhavaparikkhīṇaṁ tamahaṁ brūmi brāhmaṇaṁ.</p>
              <p>#1#           Hitvā mānusakaṁ yogaṁ dibbaṁ yogaṁ upaccagā</p>
              <p>#2#           sabbayogavisaṁyuttaṁ tamahaṁ brūmi brāhmaṇaṁ.</p>
              <p>#3#           Hitvā ratiñca aratiñca sītibhūtaṁ nirūpadhiṁ</p>
              <p>#4#           sabbalokābhibhuṁ vīraṁ tamahaṁ brūmi brāhmaṇaṁ.</p>
              <p>#5#           Cutiṁ yo vedi sattānaṁ upapattiñca sabbaso</p>
              <p>#6#           asattaṁ sugataṁ buddhaṁ tamahaṁ brūmi brāhmaṇaṁ.</p>
              <p>#7#           Yassa gatiṁ na jānanti devā gandhabbamānusā</p>
              <p>#8#           khīṇāsavaṁ arahantaṁ tamahaṁ brūmi brāhmaṇaṁ.</p>
              <p>#9#           Yassa pure ca pacchā ca majjhe ca natthi kiñcanaṁ</p>
              <p>#10#           akiñcanaṁ anādānaṁ tamahaṁ brūmi brāhmaṇaṁ.</p>
              <p>#11#           Usabhaṁ pavaraṁ vīraṁ mahesiṁ vijitāvinaṁ</p>
              <p>#12#           anejaṁ nhātakaṁ buddhaṁ tamahaṁ brūmi brāhmaṇaṁ.</p>
              <p>#13#           Pubbenivāsaṁ yo vedi saggāpāyañca passati</p>
              <p>#14#           atho jātikkhayaṁ patto abhiññā vosito muni</p>
              <p>#15#           sabbavositavosānaṁ tamahaṁ brūmi brāhmaṇaṁ.</p>
              <p>#16#                   Brāhmaṇavaggo chabbīsatimo.</p>
              <p>#17#                    Dhammapadagāthāya uddānaṁ</p>
              <p>#18#   [37] 27 Yamakaṁ appamadaṁ cittaṁ pupphaṁ bālena paṇḍitaṁ</p>
              <p>#19#           arahantaṁ sahassena pāpaṁ daṇḍena te dasa.</p>
              <p>-- ^a^Thai 25.072^ea^ --</p>
              <p>#0#           Jarā attā ca loko ca buddhaṁ sukhaṁ piyena ca</p>
              <p>#1#           kodhaṁ malañca dhammaṭṭhaṁ maggavaggena vīsati.</p>
              <p>#2#           Pakiṇṇaṁ nirayaṁ nāgo taṇhaṁ bhikkhu ca brāhmaṇo</p>
              <p>#3#           ete chabbīsatī vaggā desitādiccabandhunā.</p>
              <p>#4#           Yamake vīsatī gāthā appamādamhi dvādasa</p>
              <p>#5#           ekādasā cittavagge pupphavaggamhi soḷasa</p>
              <p>#6#           bāle sattarasā gāthā paṇḍitamhi catuddasa</p>
              <p>#7#           arahante dasā gāthā sahasse honti soḷasa</p>
              <p>#8#           terasā pāpavaggamhi daṇḍamhi dasa satta ca</p>
              <p>#9#           ekādasā jarāvagge attavaggamhi dvādasa</p>
              <p>#10#           dvādasā lokavaggamhi buddhavaggamhi soḷasa</p>
              <p>#11#           sukhe ca piyavagge ca gāthāyo honti dvādasa</p>
              <p>#12#           cuddasā kodhavaggamhi malavaggekavīsati</p>
              <p>#13#           sattarasā ca dhammaṭṭhe maggavaggamhi { 1 maggavagge aḍḍhāṭṭhārasa gāthāti dissati.} soḷasa</p>
              <p>#14#           pakiṇṇe soḷasa gāthā niraye nāge cuddasa</p>
              <p>#15#           dvāvīsa { 2 taṇhāvagge sattavīsati gāthāti  dissati.} taṇhāvaggamhi tevīsā bhikkhuvaggakā</p>
              <p>#16#           cattāḷīsa ca gāthāyo brāhmaṇe vaggamuttame</p>
              <p>#17#           gāthāsatāni cattāri tevīsā ca punāpare</p>
              <p>#18#           dhammapade nipātamhi desitādiccabandhunā.</p>
              <p>#19#                      Dhammapadaṁ niṭṭhitaṁ.</p>
            </h4>
          </h3>
        </h2>
      </h1>
    </h0>
  </ha>
</body>