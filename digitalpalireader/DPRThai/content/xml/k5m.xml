<?xml version="1.0"?>
<body>
  <ha>
    <han>suttanipātapāḷi</han>
    <h0>
      <h0n />
      <h1>
        <h1n />
        <h2>
          <h2n>1. uragavaggo</h2n>
          <h3>
            <h3n />
            <h4>
              <h4n>1. uragasuttaṃ</h4n>
              <p>-- ^a^Thai 25.325^ea^ --</p>
              <p>#0#                So bhikkhu jahāti orapāraṁ</p>
              <p>#1#                urago jiṇṇamiva tacaṁ purāṇaṁ.</p>
              <p>#2#                Yo mānamudabbadhī asesaṁ</p>
              <p>#3#                naḷasetuṁva sudubbalaṁ mahogho</p>
              <p>#4#                so bhikkhu jahāti orapāraṁ</p>
              <p>#5#                urago jiṇṇamiva tacaṁ purāṇaṁ.</p>
              <p>#6#                Yo nājjhagamā bhavesu sāraṁ</p>
              <p>#7#                vicinaṁ pupphamiva udumbaresu</p>
              <p>#8#                so bhikkhu jahāti orapāraṁ</p>
              <p>#9#                urago jiṇṇamiva tacaṁ purāṇaṁ.</p>
              <p>#10#                Yassantarato na santi kopā</p>
              <p>#11#                iti bhavābhavatañca vītivatto</p>
              <p>#12#                so bhikkhu jahāti orapāraṁ</p>
              <p>#13#                urago jiṇṇamiva tacaṁ purāṇaṁ.</p>
              <p>#14#                Yassa vitakkā vidhūpitā</p>
              <p>#15#                ajjhattaṁ suvikappitā asesā</p>
              <p>#16#                so bhikkhu jahāti orapāraṁ</p>
              <p>#17#                urago jiṇṇamiva tacaṁ purāṇaṁ.</p>
              <p>#18#                Yo nāccasārī na paccasārī</p>
              <p>#19#                sabbaṁ accugamā { 1 Ma. Yu. accagamā.} imaṁ papañcaṁ</p>
              <p>-- ^a^Thai 25.326^ea^ --</p>
              <p>#0#                So bhikkhu jahāti orapāraṁ</p>
              <p>#1#                urago jiṇṇamiva tacaṁ purāṇaṁ.</p>
              <p>#2#                Yo nāccasārī na paccasārī</p>
              <p>#3#                sabbaṁ vitathamidanti ñatvā { 1 Ma. ñatva.} loke</p>
              <p>#4#                so bhikkhu jahāti orapāraṁ</p>
              <p>#5#                urago jiṇṇamiva tacaṁ purāṇaṁ.</p>
              <p>#6#                Yo nāccasārī na paccasārī</p>
              <p>#7#                sabbaṁ vitathamidanti vītalobho</p>
              <p>#8#                so bhikkhu jahāti orapāraṁ</p>
              <p>#9#                urago jiṇṇamiva tacaṁ purāṇaṁ.</p>
              <p>#10#                Yo nāccasārī na paccasārī</p>
              <p>#11#                sabbaṁ vitathamidanti vītarāgo</p>
              <p>#12#                so bhikkhu jahāti orapāraṁ</p>
              <p>#13#                urago jiṇṇamiva tacaṁ purāṇaṁ.</p>
              <p>#14#                Yo nāccasārī na paccasārī</p>
              <p>#15#                sabbaṁ vitathamidanti vītadoso</p>
              <p>#16#                so bhikkhu jahāti orapāraṁ</p>
              <p>#17#                urago jiṇṇamiva tacaṁ purāṇaṁ.</p>
              <p>#18#                Yo nāccasārī na paccasārī</p>
              <p>#19#                sabbaṁ vitathamidanti vītamoho</p>
              <p>-- ^a^Thai 25.327^ea^ --</p>
              <p>#0#                So bhikkhu jahāti orapāraṁ</p>
              <p>#1#                urago jiṇṇamiva tacaṁ purāṇaṁ.</p>
              <p>#2#                Yassānusayā na santi keci</p>
              <p>#3#                mūlā { 1 Ma. casaddo dissati.} akusalā samūhatāse</p>
              <p>#4#                so bhikkhu jahāti orapāraṁ</p>
              <p>#5#                urago jiṇṇamiva tacaṁ purāṇaṁ.</p>
              <p>#6#                Yassa darathajā na santi keci</p>
              <p>#7#                oraṁ āgamanāya paccayāse</p>
              <p>#8#                so bhikkhu jahāti orapāraṁ</p>
              <p>#9#                urago jiṇṇamiva tacaṁ purāṇaṁ.</p>
              <p>#10#                Yassa vanathajā na santi keci</p>
              <p>#11#                vinibandhāya bhavāya hetukappā</p>
              <p>#12#                so bhikkhu jahāti orapāraṁ</p>
              <p>#13#                urago jiṇṇamiva tacaṁ purāṇaṁ.</p>
              <p>#14#                Yo nīvaraṇe pahāya pañca</p>
              <p>#15#                anīgho tiṇṇakathaṅkatho visallo</p>
              <p>#16#                so bhikkhu jahāti orapāraṁ</p>
              <p>#17#                urago jiṇṇamiva tacaṁ purāṇanti.</p>
              <p>#18#                      Uragasuttaṁ paṭhamaṁ.</p>
              <p>#19#                       -----------</p>
            </h4>
            <h4>
              <h4n>2. dhaniyasuttaṃ</h4n>
              <p>-- ^a^Thai 25.328^ea^ --</p>
              <p>#0#              Suttanipāte uragavaggassa dutiyaṁ dhaniyasuttaṁ</p>
              <p>#1#        [295] 2 Pakkodano dukkhakhīrohamasmi (iti dhaniyo gopo)</p>
              <p>#2#                anutīre mahiyā samānavāso</p>
              <p>#3#                channā kuṭi āhito gini</p>
              <p>#4#                atha ce patthayasī pavassa deva.</p>
              <p>#5#                Akkodhano vigatakhilohamasmi (iti bhagavā)</p>
              <p>#6#                anutīre mahiyekarattivāso</p>
              <p>#7#                vivaṭā kuṭi nibbuto gini</p>
              <p>#8#                atha ce patthayasī pavassa deva.</p>
              <p>#9#                Andhakamakasā na vijjare (iti dhaniyo gopo)</p>
              <p>#10#                kacche rūḷhatiṇe caranti gāvo</p>
              <p>#11#                vuṭṭhimpi saheyyumāgataṁ</p>
              <p>#12#                atha ce patthayasī pavassa deva.</p>
              <p>#13#                Bhaddhā hi { 1 Ma. bhaddhāsi.} bhisī susaṅkhatā (iti bhagavā)</p>
              <p>#14#                tiṇṇo pāragato vineyya oghaṁ</p>
              <p>#15#                attho bhisiyā na vijjati</p>
              <p>#16#                atha ce patthayasī pavassa deva.</p>
              <p>#17#                Gopī mama assavā alolā (iti dhaniyo gopo)</p>
              <p>#18#                dīgharattaṁ saṁvāsiyā manāpā</p>
              <p>-- ^a^Thai 25.329^ea^ --</p>
              <p>#0#                Tassā na suṇāmi kiñci pāpaṁ</p>
              <p>#1#                atha ce patthayasī pavassa deva.</p>
              <p>#2#                Cittaṁ mama assavaṁ vimuttaṁ (iti bhagavā)</p>
              <p>#3#                dīgharattaṁ paribhāvitaṁ sudantaṁ</p>
              <p>#4#                pāpaṁ pana me na vijjati</p>
              <p>#5#                atha ce patthayasī pavassa deva.</p>
              <p>#6#                Attavettanabhatohamasmi (iti dhaniyo gopo)</p>
              <p>#7#                puttā ca me samāniyā arogā</p>
              <p>#8#                tesaṁ na suṇāmi kiñci pāpaṁ</p>
              <p>#9#                atha ce patthayasī pavassa deva.</p>
              <p>#10#                Nāhaṁ bhatakosmi kassaci (iti bhagavā)</p>
              <p>#11#                nibbiṭṭhena carāmi sabbaloke</p>
              <p>#12#                attho bhatiyā na vijjati</p>
              <p>#13#                atha ce patthayasī pavassa deva.</p>
              <p>#14#                Atthi vasā atthi dhenupā (iti dhaniyo gopo)</p>
              <p>#15#                godharaṇiyo paveniyopi atthi</p>
              <p>#16#                usabhopi gavampatī { 1 Ma. Yu. sabbattha gavampatīdhāti dissati.} ca atthi</p>
              <p>#17#                atha ce patthayasī pavassa deva.</p>
              <p>#18#                Natthi vasā natthi dhenupā (iti bhagavā)</p>
              <p>#19#                godharaṇiyo paveniyopi natthi</p>
              <p>-- ^a^Thai 25.330^ea^ --</p>
              <p>#0#                Usabhopi gavampatī ca natthi</p>
              <p>#1#                atha ce patthayasī pavassa deva.</p>
              <p>#2#                Khīlā nikhātā asampavedī (iti dhaniyo gopo)</p>
              <p>#3#                dāmā muñjamayā navā susaṇṭhānā</p>
              <p>#4#                na hi sakkhinti dhenupāpi chettuṁ</p>
              <p>#5#                atha ce patthayasī pavassa deva.</p>
              <p>#6#                Usabhoriva chetvā { 1 Ma. Yu. chetva.} bandhanāni (iti bhagavā)</p>
              <p>#7#                nāgo pūtilataṁva dālayitvā</p>
              <p>#8#                nāhaṁ puna { 2 Ma. punupessaṁ. Po. upeyyaṁ.} upessaṁ gabbhaseyyaṁ</p>
              <p>#9#                atha ce patthayasī pavassa deva.</p>
              <p>#10#                Ninnañca thalañca pūrayanto</p>
              <p>#11#                mahāmegho pāvassi tāvadeva</p>
              <p>#12#                sutvā devassa vassato</p>
              <p>#13#                imamatthaṁ dhaniyo abhāsatha</p>
              <p>#14#                lābhā vata no anappakā</p>
              <p>#15#                ye mayaṁ bhagavantaṁ addasāma</p>
              <p>#16#                saraṇaṁ taṁ upema cakkhuma</p>
              <p>#17#                satthā no hohi { 3 Po. Ma. Yu. tuvaṁ.} mahāmuni.</p>
              <p>#18#                Gopī ca ahañca assavā</p>
              <p>#19#                brahmacariyaṁ sugate carāmase</p>
              <p>-- ^a^Thai 25.331^ea^ --</p>
              <p>#0#                Jātimaraṇassa pāragā { 1 Ma. pāragū.}</p>
              <p>#1#                dukkhassantakarā bhavāmase.</p>
              <p>#2#                Nandati puttehi puttimā (iti māro pāpimā)</p>
              <p>#3#                gopiko { 2 Po. gopiko. Ma. gomā.. Yu. Sī. gomiko.} gohi tatheva nandati</p>
              <p>#4#                upadhīhi narassa nandanā</p>
              <p>#5#                na hi so nandati yo nirūpadhi.</p>
              <p>#6#                Socati puttehi puttimā (iti bhagavā)</p>
              <p>#7#                gopiko gohi tatheva socati</p>
              <p>#8#                upadhīhi narassa socanā</p>
              <p>#9#                na hi so socati yo nirūpadhīti.</p>
              <p>#10#                      Dhaniyasuttaṁ dutiyaṁ.</p>
              <p>#11#                       -----------</p>
            </h4>
            <h4>
              <h4n>3. khaggavisāṇasuttaṃ</h4n>
              <p>#12#            Suttanipāte uragavaggassa tatiyaṁ khaggavisāṇasuttaṁ</p>
              <p>#13#        [296] 3 Sabbesu bhūtesu nidhāya daṇḍaṁ</p>
              <p>#14#                aviheṭhayaṁ aññatarampi tesaṁ</p>
              <p>#15#                na puttamiccheyya kuto sahāyaṁ</p>
              <p>#16#                eko care khaggavisāṇakappo.</p>
              <p>#17#                Saṁsaggajātassa bhavanti snehā</p>
              <p>-- ^a^Thai 25.332^ea^ --</p>
              <p>#0#                Snehanvayaṁ dukkhamidaṁ pahoti</p>
              <p>#1#                ādīnavaṁ snehajaṁ pekkhamāno</p>
              <p>#2#                eko care khaggavisāṇakappo.</p>
              <p>#3#                Mitte suhajje anukampamāno</p>
              <p>#4#                hāpeti atthaṁ paṭibaddhacitto</p>
              <p>#5#                etaṁ bhayaṁ santhavapekkhamāno { 1 Ma. Yu. santhave pekkhamānotipi.}</p>
              <p>#6#                eko care khaggavisāṇakappo.</p>
              <p>#7#                Vaṁso visālo va yathā visatto</p>
              <p>#8#                puttesu dāresu ca yā apekkhā</p>
              <p>#9#                vaṁsākaḷīro { 2 Po. vaṁsakaḷirova. Ma. vaṁsakkaḷīrova. } va asajjamāno</p>
              <p>#10#                eko care khaggavisāṇakappo.</p>
              <p>#11#                Migo araññamhi yathā abandho { 3 Ma. Yu. abaddho.}</p>
              <p>#12#                yenicchakaṁ gacchati gocarāya</p>
              <p>#13#                viññū naro seritaṁ pekkhamāno</p>
              <p>#14#                eko care khaggavisāṇakappo.</p>
              <p>#15#                Āmantanā hoti sahāyamajjhe</p>
              <p>#16#                vāse ṭhāne gamane cārikāya</p>
              <p>#17#                anabhijjhitaṁ seritaṁ pekkhamāno</p>
              <p>#18#                eko care khaggavisāṇakappo.</p>
              <p>-- ^a^Thai 25.333^ea^ --</p>
              <p>#0#                Khiḍḍā ratī hoti sahāyamajjhe</p>
              <p>#1#                puttesu ca vipūlaṁ hoti pemaṁ</p>
              <p>#2#                piyavippayogaṁ vijigucchamāno</p>
              <p>#3#                eko care khaggavisāṇakappo.</p>
              <p>#4#                Cātuddiso appaṭigho ca hoti</p>
              <p>#5#                santussamāno itarītarena</p>
              <p>#6#                parissayānaṁ sahitā achambhī</p>
              <p>#7#                eko care khaggavisāṇakappo.</p>
              <p>#8#                Dussaṅgahā pabbajitāpi eke</p>
              <p>#9#                atho gahaṭṭhā gharamāvasantā</p>
              <p>#10#                appossuko paraputtesu hutvā</p>
              <p>#11#                eko care khaggavisāṇakappo.</p>
              <p>#12#                Oropayitvā gihibyañjanāni</p>
              <p>#13#                sañchinnapatto { 1 Yu. saṁsīnanapatto.} yathā koviḷāro</p>
              <p>#14#                chetvāna dhīro gihibandhanāni</p>
              <p>#15#                eko care khaggavisāṇakappo.</p>
              <p>#16#                Sace labhetha nipakaṁ sahāyaṁ</p>
              <p>#17#                saddhiṁcaraṁ sādhuvihāridhīraṁ</p>
              <p>#18#                abhibhuyya sabbāni parissayāni</p>
              <p>#19#                careyya tenattamano satimā.</p>
              <p>-- ^a^Thai 25.334^ea^ --</p>
              <p>#0#                No ce labhetha nipakaṁ sahāyaṁ</p>
              <p>#1#                saddhiṁcaraṁ sādhuvihāridhīraṁ</p>
              <p>#2#                rājāva raṭṭhaṁ vijitaṁ pahāya</p>
              <p>#3#                eko care mātaṅgaraññeva nāgo.</p>
              <p>#4#                Addhā pasaṁsāma sahāyasampadaṁ</p>
              <p>#5#                seṭṭhā samā sevitabbā sahāyā</p>
              <p>#6#                ete aladdhā anavajjabhojī</p>
              <p>#7#                eko care khaggavisāṇakappo.</p>
              <p>#8#                Disvā suvaṇṇassa pabhassarāni</p>
              <p>#9#                kammāraputtena suniṭṭhitāni</p>
              <p>#10#                saṅghaṭṭamānāni duve bhujasmiṁ</p>
              <p>#11#                eko care khaggavisāṇakappo.</p>
              <p>#12#                Evaṁ dutiyena sahāmamassa</p>
              <p>#13#                vācābhilāpo abhisajjanā vā</p>
              <p>#14#                etaṁ bhayaṁ āyati pekkhamāno</p>
              <p>#15#                eko care khaggavisāṇakappo.</p>
              <p>#16#                Kāmā hi citrā madhurā manoramā</p>
              <p>#17#                virūparūpena mathenti cittaṁ</p>
              <p>#18#                ādīnavaṁ kāmaguṇesu disvā</p>
              <p>#19#                eko care khaggavisāṇakappo.</p>
              <p>-- ^a^Thai 25.335^ea^ --</p>
              <p>#0#                Ītī ca gaṇḍo ca upaddavo ca</p>
              <p>#1#                rogo ca sallañca bhayañca metaṁ</p>
              <p>#2#                etaṁ bhayaṁ kāmaguṇesu disvā</p>
              <p>#3#                eko care khaggavisāṇakappo.</p>
              <p>#4#                Sītañca uṇhañca khudaṁ pipāsaṁ</p>
              <p>#5#                vātātape ḍaṁsasiriṁsape { 1 Po. Ma. ḍaṁsasarīsape.} ca</p>
              <p>#6#                sabbānipetāni abhisambhavitvā</p>
              <p>#7#                eko care khaggavisāṇakappo.</p>
              <p>#8#                Nāgova yūthāni vivajjayitvā</p>
              <p>#9#                sañjātakkhandho padumī uḷāro</p>
              <p>#10#                yathābhirantaṁ viharaṁ { 2 Yu. vihare.} araññe</p>
              <p>#11#                eko care khaggavisāṇakappo.</p>
              <p>#12#                Aṭṭhāna taṁ saṅgaṇikāratassa</p>
              <p>#13#                yaṁ phussaye { 3 Ma. Yu. phassaye.} sāmayikaṁ vimuttaṁ</p>
              <p>#14#                ādiccabandhussa vaco nisamma</p>
              <p>#15#                eko care khaggavisāṇakappo.</p>
              <p>#16#                Diṭṭhīvisūkāni upātivatto</p>
              <p>#17#                patto niyāmaṁ paṭiladdhamaggo</p>
              <p>#18#                uppannañāṇomhi anaññaneyyo</p>
              <p>#19#                eko care khaggavisāṇakappo.</p>
              <p>-- ^a^Thai 25.336^ea^ --</p>
              <p>#0#                Nillolupo nikkuho nippipāso</p>
              <p>#1#                nimmakkho niddhantakasāvamoho</p>
              <p>#2#                nirāsayo sabbaloke bhavitvā</p>
              <p>#3#                eko care khaggavisāṇakappo.</p>
              <p>#4#                Pāpaṁ sahāyaṁ parivajjayetha</p>
              <p>#5#                anatthadassiṁ visame niviṭṭhaṁ</p>
              <p>#6#                sayaṁ na seve pasutaṁ pamattaṁ</p>
              <p>#7#                eko care khaggavisāṇakappo.</p>
              <p>#8#                Bahussutaṁ dhammadharaṁ bhajetha</p>
              <p>#9#                mittaṁ uḷāraṁ paṭibhāṇavantaṁ</p>
              <p>#10#                aññāya atthāni vineyya kaṅkhaṁ</p>
              <p>#11#                eko care khaggavisāṇakappo.</p>
              <p>#12#                Khiḍḍaṁ ratiṁ kāmasukhañca loke</p>
              <p>#13#                analaṅkaritvā anapekkhamāno</p>
              <p>#14#                vibhūsanaṭṭhānā virato saccavādī</p>
              <p>#15#                eko care khaggavisāṇakappo.</p>
              <p>#16#                Puttañca dāraṁ pitarañca mātaraṁ</p>
              <p>#17#                dhanāni dhaññāni ca bandhavāni { 1 Yu. bandhanāni ca.}</p>
              <p>#18#                hitvāna kāmāni yathodhikāni</p>
              <p>#19#                eko care khaggavisāṇakappo.</p>
              <p>-- ^a^Thai 25.337^ea^ --</p>
              <p>#0#                Saṅgo eso parittamettha sokhyaṁ</p>
              <p>#1#                appassādo dukkhamettha bhiyyo</p>
              <p>#2#                gaṇḍo { 1 Ma. Yu. gaḷo.} eso iti ñatvā matimā { 2 Ma. Yu. mutīmā.}</p>
              <p>#3#                eko care khaggavisāṇakappo.</p>
              <p>#4#                Sandālayitvāna saṁyojanāni</p>
              <p>#5#                jālaṁ va chetvā { 3 Po. bhitvā.} salilambucārī</p>
              <p>#6#                aggīva daḍḍhaṁ anivattamāno</p>
              <p>#7#                eko care khaggavisāṇakappo.</p>
              <p>#8#                Okkhittacakkhu { 4 Po. Ma. Yu.  okkhittacakkhū.} na ca pādalolo</p>
              <p>#9#                guttindriyo rakkhitamānasāno</p>
              <p>#10#                anavassuto apariḍayhamāno</p>
              <p>#11#                eko care khaggavisāṇakappo.</p>
              <p>#12#                Ohārayitvā gihibyañjanāni</p>
              <p>#13#                sañchinnapatto { 5 Ma. sañchannapatto.} yathā pārichatto</p>
              <p>#14#                kāsāyavattho abhinikkhamitvā</p>
              <p>#15#                eko care khaggavisāṇakappo.</p>
              <p>#16#                Rasesu gedhaṁ akaraṁ alolo</p>
              <p>#17#                anaññaposī sapadānacārī</p>
              <p>#18#                kule kule appaṭibaddhacitto</p>
              <p>#19#                eko care khaggavisāṇakappo.</p>
              <p>-- ^a^Thai 25.338^ea^ --</p>
              <p>#0#                Pahāya pañcāvaraṇāni cetaso</p>
              <p>#1#                upakkilese byapanujja sabbe</p>
              <p>#2#                anissito chetvā sinehadosaṁ</p>
              <p>#3#                eko care khaggavisāṇakappo.</p>
              <p>#4#                Vipiṭṭhikatvāna sukhaṁ dukkhañca</p>
              <p>#5#                pubbeva ca somanassadomanassaṁ</p>
              <p>#6#                laddhānupekkhaṁ samathaṁ visuddhaṁ</p>
              <p>#7#                eko care khaggavisāṇakappo.</p>
              <p>#8#                Āraddhaviriyo paramatthapattiyā</p>
              <p>#9#                alīnacitto akusītavuttī</p>
              <p>#10#                daḷhanikkamo thāmabalūpapanno</p>
              <p>#11#                eko care khaggavisāṇakappo.</p>
              <p>#12#                Paṭisallānaṁ jhānamariñcamāno</p>
              <p>#13#                dhammesu niccaṁ anudhammacārī</p>
              <p>#14#                ādīnavaṁ sammasitā bhavesu</p>
              <p>#15#                eko care khaggavisāṇakappo.</p>
              <p>#16#                Taṇhakkhayaṁ patthayaṁ appamatto</p>
              <p>#17#                anelamūgo sutavā satimā</p>
              <p>#18#                saṅkhātadhammo niyato padhānavā</p>
              <p>#19#                eko care khaggavisāṇakappo.</p>
              <p>-- ^a^Thai 25.339^ea^ --</p>
              <p>#0#                Sīhova saddesu asantasanto</p>
              <p>#1#                vātova jālamhi asajjamāno</p>
              <p>#2#                padumaṁva toyena alimpamāno { 1 Ma. Yu. alippamāno.}</p>
              <p>#3#                eko care khaggavisāṇakappo.</p>
              <p>#4#                Sīho yathā dāṭhabalī pasayha</p>
              <p>#5#                rājā migānaṁ abhibhuyyacārī</p>
              <p>#6#                sevetha pantāni senāsanāni</p>
              <p>#7#                eko care khaggavisāṇakappo.</p>
              <p>#8#                Mettaṁ upekkhaṁ karuṇaṁ vimuttaṁ { 2 Ma. Yu. vimuttiṁ.}</p>
              <p>#9#                āsevamāno muditañca kāle</p>
              <p>#10#                sabbena lokena avirujjhamāno</p>
              <p>#11#                eko care khaggavisāṇakappo.</p>
              <p>#12#                Rāgañca dosañca pahāya mohaṁ</p>
              <p>#13#                sandālayitvāna saṁyojanāni</p>
              <p>#14#                asantasaṁ jīvitasaṅkhayamhi</p>
              <p>#15#                eko care khaggavisāṇakappo.</p>
              <p>#16#                Bhajanti sevanti ca kāraṇatthā</p>
              <p>#17#                nikkāraṇā dullabhā ajja mittā</p>
              <p>#18#                attatthapaññā asucī manussā</p>
              <p>#19#                eko care khaggavisāṇakappo.</p>
              <p>#20#                    Khaggavisāṇasuttaṁ tatiyaṁ.</p>
            </h4>
            <h4>
              <h4n>4. kasibhāradvājasuttaṃ</h4n>
              <p>-- ^a^Thai 25.340^ea^ --</p>
              <p>#0#           Suttanipāte uragavaggassa catutthaṁ kasibhāradvājasuttaṁ</p>
              <p>#1#      [297] 4 ^a^ PTS. Sn , 13 ^ea^ Evamme sutaṁ. Ekaṁ samayaṁ bhagavā magadhesu</p>
              <p>#2# viharati dakkhiṇāgirismiṁ ekanāḷāyaṁ brāhmaṇagāme. Tena kho pana</p>
              <p>#3# samayena kasibhāradvājassa brāhmaṇassa pañcamattāni naṅgalasatāni</p>
              <p>#4# payuttāni honti vappakāle. Atha kho bhagavā pubbaṇhasamayaṁ</p>
              <p>#5# nivāsetvā pattacīvaramādāya yena kasibhāradvājassa brāhmaṇassa</p>
              <p>#6# kammanto tenupasaṅkami. Tena kho pana samayena kasibhāradvājassa</p>
              <p>#7# brāhmaṇassa parivesanā vattati. Atha kho bhagavā</p>
              <p>#8# yena parivesanā tenupasaṅkami upasaṅkamitvā ekamantaṁ aṭṭhāsi.</p>
              <p>#9# Addasā kho kasibhāradvājo brāhmaṇo bhagavantaṁ piṇḍāya ṭhitaṁ</p>
              <p>#10# disvāna bhagavantaṁ etadavoca ahaṁ kho samaṇa kasāmi ca vappāmi</p>
              <p>#11# ca kasitvā ca vappitvā ca bhuñjāmi. Tvampi samaṇa kasassu</p>
              <p>#12# ca vappassu ca kasitvā ca vappitvā ca bhuñjāhīti { 1 Ma. Yu. bhuñjassati.}. Ahampi</p>
              <p>#13# kho brāhmaṇa kasāmi ca vappāmi ca kasitvā ca vappitvā</p>
              <p>#14# ca bhuñjāmīti. Na kho pana { 2 Po. Ma. Yu. pana mayaṁ.} samaṇa passāma bhoto gotamassa</p>
              <p>#15# yugaṁ vā naṅgalaṁ vā phālaṁ vā pācanaṁ vā balibaddhe { 3 Ma. Yu. balibadde.} vā atha</p>
              <p>#16# ca pana bhavaṁ gotamo evamāha ahampi kho brāhmaṇa kasāmi ca</p>
              <p>-- ^a^Thai 25.341^ea^ --</p>
              <p>#0# Vappāmi ca kasitvā ca vappitvā ca bhuñjāmīti. Atha kho</p>
              <p>#1# kasibhāradvājo brāhmaṇo bhagavantaṁ gāthāya ajjhabhāsi</p>
              <p>#2#     [298] Kassako paṭijānāsi na ca passāma te kasiṁ</p>
              <p>#3#           kasiṁ no pucchito brūhi yathā jānemu te kasiṁ.</p>
              <p>#4#           Saddhā bījaṁ tapo vuṭṭhi paññā me yuganaṅgalaṁ</p>
              <p>#5#           hirī īsā mano yottaṁ sati me phālapācanaṁ.</p>
              <p>#6#           Kāyagutto vacīgutto āhāre udare yato</p>
              <p>#7#           saccaṁ karomi niddhānaṁ soraccamme pamocanaṁ.</p>
              <p>#8#           Viriyaṁ me dhuradhorayhaṁ yogakkhemādhivāhanaṁ</p>
              <p>#9#           gacchati anivattantaṁ yattha gantvā na socati.</p>
              <p>#10#           Evaṁ me sā kasi kaṭṭhā sā hoti amatapphalā</p>
              <p>#11#           etaṁ kasiṁ kasitvāna sabbadukkhā pamuccatīti.</p>
              <p>#12#       [299] Atha kho kasibhāradvājo brāhmaṇo mahatiyā</p>
              <p>#13# kaṁsapātiyā pāyāsaṁ vaḍḍhetvā bhagavato upanāmesi bhuñjatu bhavaṁ</p>
              <p>#14# gotamo pāyāsaṁ kassako bhavaṁ yañhi bhavaṁ gotamo amatapphalaṁ</p>
              <p>#15# kasiṁ kasatīti.</p>
              <p>#16#                Gāthābhigītamme abhojaneyyaṁ</p>
              <p>#17#                sampassataṁ brāhmaṇa nesa dhammo</p>
              <p>#18#                gāthābhigītaṁ panudanti buddhā</p>
              <p>#19#                dhamme satī brāhmaṇa { 1 Po. brāhmaṇassa.} vuttiresā.</p>
              <p>-- ^a^Thai 25.342^ea^ --</p>
              <p>#0#                Aññena ca kevalinaṁ mahesiṁ</p>
              <p>#1#                khīṇāsavaṁ kukkuccavūpasantaṁ</p>
              <p>#2#                annena pānena upaṭṭhahassu</p>
              <p>#3#                khettañhi ^a^ PTS. Sn , 15 ^ea^ taṁ puññapekkhassa hotīti.</p>
              <p>#4#      [300] Atha kassa cāhaṁ bho gotama imaṁ pāyāsaṁ dammīti.</p>
              <p>#5# Na khvāhaṁ taṁ brāhmaṇa passāmi sadevake loke samārake sabrahmake</p>
              <p>#6# sassamaṇabrāhmaṇiyā pajāya sadevamanussāya yena { 1 Ma. Yu. yassa.} so</p>
              <p>#7# pāyāso bhutto sammā pariṇāmaṁ gaccheyya aññatra tathāgatassa</p>
              <p>#8# vā tathāgatasāvakassa vā tena hi tvaṁ brāhmaṇa taṁ pāyāsaṁ</p>
              <p>#9# appaharite vā chaḍḍehi appāṇake vā udake opilāpehīti.</p>
              <p>#10# Atha kho kasibhāradvājo brāhmaṇo taṁ pāyāsaṁ appāṇake udake</p>
              <p>#11# opilāpesi. Atha kho so pāyāso udake pakkhitto cicciṭāyati</p>
              <p>#12# ciṭiciṭāyati saṁdhūmāyati { 2 Ma. Yu. sandhūpāyati sampadhūpāyati.} sampadhūmāyati. Seyyathāpi nāma ayogulo</p>
              <p>#13# divasasantatto { 3 Ma. divasaṁ santatto.} udake pakkhitto cicciṭāyati ciṭiciṭāyati</p>
              <p>#14# saṁdhūmāyati sampadhūmāyati evameva so pāyāso udake pakkhitto</p>
              <p>#15# cicciṭāyati ciṭiciṭāyati saṁdhūmāyati sampadhūmāyati.</p>
              <p>#16#      [301] Atha kho kasibhāradvājo brāhmaṇo saṁviggo lomahaṭṭhajāto</p>
              <p>#17# yena bhagavā tenupasaṅkami upasaṅkamitvā bhagavato pādesu</p>
              <p>#18# sirasā nipatitvā bhagavantaṁ etadavoca abhikkantaṁ bho gotama</p>
              <p>-- ^a^Thai 25.343^ea^ --</p>
              <p>#0# Abhikkantaṁ bho gotama. Seyyathāpi bho gotama nikkujjitaṁ vā</p>
              <p>#1# ukkujjeyya paṭicchannaṁ vā vivareyya mūḷhassa vā maggaṁ</p>
              <p>#2# ācikkheyya andhakāre vā telapajjotaṁ dhāreyya cakkhumanto</p>
              <p>#3# rūpāni dakkhantīti evamevaṁ bhotā gotamena ^a^ PTS. Sn , 16 ^ea^ anekapariyāyena dhammo</p>
              <p>#4# pakāsito. Esāhaṁ bhavantaṁ gotamaṁ saraṇaṁ gacchāmi dhammañca</p>
              <p>#5# bhikkhusaṅghañca upāsakaṁ maṁ bhavaṁ gotamo dhāretu ajjatagge</p>
              <p>#6# pāṇupetaṁ saraṇaṁ gataṁ. Labheyyāhaṁ bhoto gotamassa santike</p>
              <p>#7# pabbajjaṁ labheyyaṁ upasampadanti. Alattha kho kasibhāradvājo</p>
              <p>#8# brāhmaṇo bhagavato santike pabbajjaṁ alattha upasampadaṁ.</p>
              <p>#9# Acirūpasampanno kho panāyasmā bhāradvājo eko vūpakaṭṭho</p>
              <p>#10# appamatto ātāpī pahitatto viharanto nacirasseva yassatthāya</p>
              <p>#11# kulaputtā sammadeva āgārasmā anagāriyaṁ pabbajanti tadanuttaraṁ</p>
              <p>#12# brahmacariyapariyosānaṁ diṭṭheva dhamme sayaṁ abhiññā sacchikatvā</p>
              <p>#13# upasampajja vihāsi khīṇā jāti vusitaṁ brahmacariyaṁ kataṁ karaṇīyaṁ</p>
              <p>#14# nāparaṁ itthattāyāti abbhaññāsi. Aññataro kho { 1 Ma. ca. Yu. ca kho.} panāyasmā</p>
              <p>#15# bhāradvājo arahataṁ ahosīti.</p>
              <p>#16#                    Kasibhāradvājasuttaṁ catutthaṁ.</p>
              <p>#17#                       ----------</p>
            </h4>
            <h4>
              <h4n>5. cundasuttaṃ</h4n>
              <p>-- ^a^Thai 25.344^ea^ --</p>
              <p>#0#              Suttanipāte uragavaggassa pañcamaṁ cundasuttaṁ</p>
              <p>#1#        [302] 5 Pucchāmi muniṁ pahutapaññaṁ (iti cundo kammāraputto)</p>
              <p>#2#                buddhaṁ dhammassāmiṁ vītataṇhaṁ</p>
              <p>#3#                dipaduttamaṁ { 1 Ma. dvipaduttamaṁ.} sārathīnaṁ { 2 Po. sārathiṁ.} pavaraṁ</p>
              <p>#4#                kati loke samaṇā tadiṁgha brūhi.</p>
              <p>#5#                Caturo samaṇā pañcamatthi { 3 Yu. na pañcamotthi.} (cundāti bhagavā)</p>
              <p>#6#                te te āvikaromi sakkhipuṭṭho</p>
              <p>#7#                maggajino maggadesako ca</p>
              <p>#8#                magge jīvati yo ca maggadūsī.</p>
              <p>#9#                Kammaggajinaṁ { 4 Po. Ma.  kaṁmaggajinaṁ.} vadanti buddhā (iti cundo kammāraputto)</p>
              <p>#10#                maggajjhāyī { 5 Po. Ma. maggakkhāyī kathaṁ. Yu. maggajjhāyī kathaṁ.} atulyo hoti</p>
              <p>#11#                magge jīvati me brūhi puṭṭho</p>
              <p>#12#                atha me āvikarohi maggadūsiṁ.</p>
              <p>#13#                Yo tiṇṇakathaṅkatho visallo</p>
              <p>#14#                nibbānābhirato anānugiddho</p>
              <p>#15#                lokassa sadevakassa netā</p>
              <p>#16#                tādiṁ maggajinaṁ vadanti buddhā.</p>
              <p>#17#                Paramaṁ paramanti yodha ñatvā</p>
              <p>-- ^a^Thai 25.345^ea^ --</p>
              <p>#0#                Akkhāti vibhajati { 1 Ma. vibhajate.} idheva dhammaṁ</p>
              <p>#1#                taṁ kaṅkhacchidaṁ { 2 Po. kaṅkhacchedaṁ.} muniṁ anejaṁ</p>
              <p>#2#                dutiyaṁ bhikkhunamāhu maggadesiṁ.</p>
              <p>#3#                Yo dhammapade sudesite</p>
              <p>#4#                magge jīvati saññato satimā</p>
              <p>#5#                anavajjapadāni sevamāno</p>
              <p>#6#                tatiyaṁ bhikkhunamāhu maggajīviṁ.</p>
              <p>#7#                Chadanaṁ katvāna subbatānaṁ</p>
              <p>#8#                pakkhandī kuladūsako pagabbho</p>
              <p>#9#                māyāvī asaññato palāpo</p>
              <p>#10#                paṭirūpena ca caraṁ sa maggadūsī.</p>
              <p>#11#                Ete ca paṭivijjhi yo gahaṭṭho</p>
              <p>#12#                sutavā ariyasāvako sapañño</p>
              <p>#13#                sabbe ne tādisāti { 3 Po. Ma. Yu. netādisāti.} ñatvā</p>
              <p>#14#                iti disvā na hāpeti tassa saddhā</p>
              <p>#15#                kathañhi duṭṭhena asampaduṭṭhaṁ</p>
              <p>#16#                suddhaṁ asuddhena samaṁ kareyyāti.</p>
              <p>#17#                      Cundasuttaṁ pañcamaṁ.</p>
              <p>#18#                       -----------</p>
            </h4>
            <h4>
              <h4n>6. parābhavasuttaṃ</h4n>
              <p>-- ^a^Thai 25.346^ea^ --</p>
              <p>#0#             Suttanipāte uragavaggassa chaṭṭhaṁ parābhavasuttaṁ</p>
              <p>#1#      [303] 6 Evamme sutaṁ. Ekaṁ samayaṁ bhagavā sāvatthiyaṁ</p>
              <p>#2# viharati jetavane anāthapiṇḍikassa ārāme. Atha kho</p>
              <p>#3# aññatarā devatā abhikkantāya rattiyā abhikkantavaṇṇā kevalakappaṁ</p>
              <p>#4# jetavanaṁ obhāsetvā yena bhagavā tenupasaṅkami upasaṅkamitvā</p>
              <p>#5# bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho</p>
              <p>#6# sā devatā bhagavantaṁ gāthāya ajjhabhāsi</p>
              <p>#7#     [304] Parābhavantaṁ purisaṁ mayaṁ pucchāma gotamaṁ { 1 Po. Ma. gotama. }</p>
              <p>#8#           bhagavantaṁ puṭṭhumāgamma kiṁ parābhavato mukhaṁ.</p>
              <p>#9#           Suvijāno bhavaṁ hoti duvijāno { * 觧acha篙竌ch~ṭa產s~ṅagīti 裭a蘟cha篙竌 PTS peḌna suvijāno} parābhavo</p>
              <p>#10#           dhammakāmo bhavaṁ hoti dhammadessī parābhavo</p>
              <p>#11#           iti hetaṁ vijānāma paṭhamo so parābhavo.</p>
              <p>#12#           Dutiyaṁ bhagavā brūhi kiṁ parābhavato mukhaṁ.</p>
              <p>#13#           Asantassa piyā honti sante na kurute piyaṁ</p>
              <p>#14#           asataṁ dhammaṁ roceti taṁ parābhavato mukhaṁ</p>
              <p>#15#           iti hetaṁ vijānāma dutiyo so parābhavo.</p>
              <p>#16#           Tatiyaṁ bhagavā brūhi kiṁ parābhavato mukhaṁ.</p>
              <p>#17#           Niddāsīlī sabhāsīlī anuṭṭhātā ca yo naro</p>
              <p>#18#           alaso kodhapaññāṇo taṁ parābhavato mukhaṁ</p>
              <p>-- ^a^Thai 25.347^ea^ --</p>
              <p>#0#           Iti hetaṁ vijānāma tatiyo so parābhavo.</p>
              <p>#1#           Catutthaṁ bhagavā brūhi kiṁ parābhavato mukhaṁ.</p>
              <p>#2#           Yo mātaraṁ vā { 1 Ma. vāsaddo natthi.} pitaraṁ vā jiṇṇakaṁ gatayobbanaṁ</p>
              <p>#3#           pahusanto na bharati taṁ parābhavato mukhaṁ</p>
              <p>#4#           iti hetaṁ vijānāma catuttho so parābhavo.</p>
              <p>#5#           Pañcamaṁ bhagavā brūhi kiṁ parābhavato mukhaṁ.</p>
              <p>#6#           Yo brāhmaṇaṁ vā { 2 Ma. vāsaddo natthi.} samaṇaṁ vā aññaṁ vāpi vanibbakaṁ</p>
              <p>#7#           musāvādena vañceti taṁ parābhavato mukhaṁ</p>
              <p>#8#           iti hetaṁ vijānāma pañcamo so parābhavo.</p>
              <p>#9#           Chaṭṭhamaṁ bhagavā brūhi kiṁ parābhavato mukhaṁ.</p>
              <p>#10#           Pahutavitto { 3 Ma. Yu. pahūtavitto.} puriso sahirañño sabhojano</p>
              <p>#11#           eko bhuñjati sādūni taṁ parābhavato mukhaṁ</p>
              <p>#12#           iti hetaṁ vijānāma chaṭṭhamo so parābhavo.</p>
              <p>#13#           Sattamaṁ bhagavā brūhi kiṁ parābhavato mukhaṁ.</p>
              <p>#14#           Jātithaddho dhanathaddho gottathaddho ca yo naro</p>
              <p>#15#           saññātiṁ atimaññeti taṁ parābhavato mukhaṁ</p>
              <p>#16#           iti hetaṁ vijānāma sattamo so parābhavo.</p>
              <p>#17#           Aṭṭhamaṁ bhagavā brūhi kiṁ parābhavato mukhaṁ.</p>
              <p>#18#           Itthīdhutto surādhutto akkhadhutto ca yo naro</p>
              <p>#19#           laddhaṁ laddhaṁ vināseti taṁ parābhavato mukhaṁ</p>
              <p>-- ^a^Thai 25.348^ea^ --</p>
              <p>#0#           Iti hetaṁ vijānāma aṭṭhamo so parābhavo.</p>
              <p>#1#           Navamaṁ bhagavā brūhi kiṁ parābhavato mukhaṁ.</p>
              <p>#2#           Sehi dārehi asantuṭṭho vesiyāsu padussati { 1 Yu. padissati. ^a^ PTS. Sn ,}</p>
              <p>#3#           dussati { 2 Yu. dissati.} paradāresu taṁ parābhavato mukhaṁ</p>
              <p>#4#           iti hetaṁ vijānāma navamo so parābhavo.</p>
              <p>#5#           Dasamaṁ bhagavā brūhi kiṁ parābhavato mukhaṁ.</p>
              <p>#6#           Atītayobbano poso āneti timbarutthaniṁ</p>
              <p>#7#           tassā issā na supati taṁ parābhavato mukhaṁ</p>
              <p>#8#           iti hetaṁ vijānāma dasamo so parābhavo.</p>
              <p>#9#           Ekādasamaṁ bhagavā brūhi kiṁ parābhavato mukhaṁ.</p>
              <p>#10#           Itthiṁ { 3 Yu. itthisoṇḍiṁ.} soṇḍiṁ vikiraṇiṁ purisaṁ vāpi tādisaṁ</p>
              <p>#11#           issariyasmiṁ ṭhapeti { 4 Yu. ṭhāpeti. } taṁ parābhavato mukhaṁ</p>
              <p>#12#           iti hetaṁ vijānāma ekādasamo parābhavo.</p>
              <p>#13#           Dvādasamaṁ bhagavā brūhi kiṁ parābhavato mukhaṁ.</p>
              <p>#14#           Appabhogo mahātaṇho khattiye jāyate kule</p>
              <p>#15#           so { 5 Yu. sodha.} ca rajjaṁ patthayati taṁ parābhavato mukhaṁ.</p>
              <p>#16#           Ete parābhave loke paṇḍito samavekkhiya</p>
              <p>#17#           ariyadassanasampanno sa lokaṁ bhajate sivanti.</p>
              <p>#18#                      Parābhavasuttaṁ chaṭṭhaṁ.</p>
              <p>#19#                        ---------</p>
            </h4>
            <h4>
              <h4n>7. vasalasuttaṃ</h4n>
              <p>-- ^a^Thai 25.349^ea^ --</p>
              <p>#0#              Suttanipāte uragavaggassa sattamaṁ vasalasuttaṁ</p>
              <p>#1#      [305] 7 Evamme sutaṁ. Ekaṁ samayaṁ bhagavā sāvatthiyaṁ viharati</p>
              <p>#2# jetavane anāthapiṇḍikassa ārāme. Atha kho bhagavā pubbaṇhasamayaṁ</p>
              <p>#3# nivāsetvā pattacīvaramādāya sāvatthiṁ piṇḍāya pāvisi.</p>
              <p>#4# Tena kho pana samayena aggikabhāradvājassa brāhmaṇassa nivesane</p>
              <p>#5# aggi pajjalito hoti āhutī { 1 Po. Ma. āhuti.} paggahitā. Atha kho bhagavā</p>
              <p>#6# sāvatthiyaṁ sapadānaṁ piṇḍāya caramāno yena aggikabhāradvājassa</p>
              <p>#7# brāhmaṇassa nivesanaṁ tenupasaṅkami. Addasā kho aggikabhāradvājo</p>
              <p>#8# brāhmaṇo bhagavantaṁ dūrato va āgacchantaṁ disvāna</p>
              <p>#9# bhagavantaṁ etadavoca atreva { 2 Ma. Yu. taterava.} muṇḍaka atreva { 2 Ma. Yu. taterava.} samaṇaka atreva { 2 Ma. Yu. taterava.}</p>
              <p>#10# vasalaka tiṭṭhāhīti.</p>
              <p>#11#      Evaṁ vutte bhagavā aggikabhāradvājaṁ brāhmaṇaṁ etadavoca</p>
              <p>#12# jānāsi pana tvaṁ brāhmaṇa vasalaṁ vā vasalakaraṇe vā dhammeti.</p>
              <p>#13# Na khvāhaṁ bho gotama jānāmi vasalaṁ vā vasalakaraṇe vā dhamme</p>
              <p>#14# sādhu me bhavaṁ gotamo tathā dhammaṁ desetu yathāhaṁ jāneyyaṁ vasalaṁ</p>
              <p>#15# vā vasalakaraṇe vā dhammeti. Tena hi brāhmaṇa suṇāhi { 3 Po. suṇohi.} sādhukaṁ</p>
              <p>#16# manasikarohi bhāsissāmīti. Evaṁ bhoti kho aggikabhāradvājo</p>
              <p>#17# brāhmaṇo bhagavato paccassosi. Bhagavā etadavoca</p>
              <p>#18#     [306] Kodhano upanāhī ca pāpamakkhī ca yo naro</p>
              <p>-- ^a^Thai 25.350^ea^ --</p>
              <p>#0#           Vipannadiṭṭhi māyāvī taṁ jaññā vasalo iti. 1</p>
              <p>#1#           Ekajaṁ vā dvijaṁ { 1 Yu. dijaṁ.} vāpi yodha pāṇaṁ vihiṁsati</p>
              <p>#2#           yassa pāṇe dayā natthi taṁ jaññā vasalo iti. 2</p>
              <p>#3#           Yo hanti uparundheti { 2 Ma. Yu. parirundhati. Po. uparundhati.} gāmāni nigamāni ca</p>
              <p>#4#           niggāhako samaññāto taṁ jaññā vasalo iti. 3</p>
              <p>#5#           Gāme vā yadi vāraññe yaṁ paresaṁ mamāyitaṁ</p>
              <p>#6#           theyyā adinnaṁ āneti { 3 Ma. adinnamāneti.  Yu. adinnaṁ ādiyati.} taṁ jaññā vasalo iti. 4</p>
              <p>#7#           Yo have iṇamādāya bhuñjamāno palāyati</p>
              <p>#8#           na hi te iṇamatthīti taṁ jaññā vasalo iti. 5</p>
              <p>#9#           Yo ve kiñcikkhakamyatā panthasmiṁ vajataṁ janaṁ</p>
              <p>#10#           hantā kiñcikkhamādeti taṁ jaññā vasalo iti. 6</p>
              <p>#11#           Yo attahetu parahetu dhanahetu ca yo naro</p>
              <p>#12#           sakkhipuṭṭho musā brūti taṁ jaññā vasalo iti. 7</p>
              <p>#13#           Yo ñātīnaṁ sakhīnaṁ vā dāresu paṭidissati</p>
              <p>#14#           sahasā { 4 Ma. sāhasā.} sampiyena vā taṁ jaññā vasalo iti. 8</p>
              <p>#15#           Yo mātaraṁ vā pitaraṁ vā jiṇṇakaṁ gatayobbanaṁ</p>
              <p>#16#           pahusanto na bharati taṁ jaññā vasalo iti. 9</p>
              <p>#17#           Yo mātaraṁ vā pitaraṁ vā bhātaraṁ bhaginiṁ sasuṁ { 5 Po. sakhiṁ.}</p>
              <p>#18#           hanti roseti vācāya taṁ jaññā vasalo iti. 10</p>
              <p>#19#           Yo atthaṁ pucchito santo anatthamanusāsati</p>
              <p>-- ^a^Thai 25.351^ea^ --</p>
              <p>#0#           Paṭicchannena manteti taṁ jaññā vasalo iti. 11</p>
              <p>#1#           Yo katvā pāpakaṁ kammaṁ mā maṁ jaññāti icchati</p>
              <p>#2#           yo paṭicchannakammanto taṁ jaññā vasalo iti. 12</p>
              <p>#3#           Yo ve parakulaṁ gantvā bhutvā { 1 Ma. Yu. bhutvāna sucibhojanaṁ.} ca sucibhojanaṁ</p>
              <p>#4#           āgataṁ nappaṭipūjeti taṁ jaññā vasalo iti. 13</p>
              <p>#5#           Yo brāhmaṇaṁ vā samaṇaṁ vā aññaṁ vāpi vanibbakaṁ</p>
              <p>#6#           musāvādena vañceti taṁ jaññā vasalo iti. 14</p>
              <p>#7#           Yo brāhmaṇaṁ vā samaṇaṁ vā bhattakāle upaṭṭhite</p>
              <p>#8#           roseti vācā na ca deti taṁ jaññā vasalo iti. 15</p>
              <p>#9#           Asataṁ yodha pabrūti mohena paliguṇṭhito</p>
              <p>#10#           kiñcikkhaṁ nijigiṁsāno taṁ jaññā vasalo iti. 16</p>
              <p>#11#           Yo cattānaṁ samukkaṁse pare { 2 Ma. pare ca mavajānāti. Yu. parañca mavajānāti. } ca avajānati</p>
              <p>#12#           nihīno sena mānena taṁ jaññā vasalo iti. 17</p>
              <p>#13#           Rosako kadariyo ca pāpiccho maccharī saṭho</p>
              <p>#14#           ahiriko anottappī taṁ jaññā vasalo iti. 18</p>
              <p>#15#           Yo buddhaṁ paribhāsati atha vā tassa sāvakaṁ</p>
              <p>#16#           paribbājakaṁ { 3 Ma. Yu. paribbājaṁ.} gahaṭṭhaṁ vā taṁ jaññā vasalo iti. 19</p>
              <p>#17#           Yo ve anarahaṁ { 4 Yu. anarahā.} santo arahaṁ paṭijānati { 5 Ma. paṭikhānāti.}</p>
              <p>#18#           coro sabrahmake loke eso { 6 Po. eso kho  vasalodhamo.. yu esa kho vasalādhamo.} kho vasalādhamo. 20</p>
              <p>#19#           Ete kho vasalā vuttā mayā ye te pakāsitā.</p>
              <p>-- ^a^Thai 25.352^ea^ --</p>
              <p>#0#           Na jaccā vasalo hoti na jaccā hoti brāhmaṇo</p>
              <p>#1#           kammunā vasalo hoti kammunā hoti brāhmaṇo.</p>
              <p>#2#           Tadamināpi jānātha yathā medaṁ nidassanaṁ</p>
              <p>#3#           caṇḍālaputto sopāko mātaṅgo iti vissuto</p>
              <p>#4#           so yasapparamappatto { 1 Ma. Yu. yasaṁ paramaṁ ^a^ PTS. Sn ,} mātaṅgo yaṁ sudullabhaṁ</p>
              <p>#5#           āgañchuṁ { 2 Po. Ma. āgacchuṁ.} tassupaṭṭhānaṁ khattiyā brāhmaṇā bahū.</p>
              <p>#6#           So { 3 Ma. ayaṁ pāṭho natthi. } devayānaṁ abhiruyha virajaṁ so mahāpathaṁ</p>
              <p>#7#           kāmarāgaṁ virājetvā brahmalokūpago ahu.</p>
              <p>#8#           Na naṁ jāti nivāresi brahmalokūpapattiyā.</p>
              <p>#9#           Ajjhāyikakule { 4 Ma. Yu. ajjhāyakakule.} jātā brāhmaṇā mantabandhavā</p>
              <p>#10#           te ca pāpesu kammesu abhiṇhamupadissare</p>
              <p>#11#           diṭṭheva dhamme gārayhā samparāye ca duggati.</p>
              <p>#12#           Na ne jāti nivāreti duggaccā { 5 Ma. duggatyā.} garahāya vā.</p>
              <p>#13#           Na jaccā vasalo hoti na jaccā hoti brāhmaṇo</p>
              <p>#14#           kammunā vasalo hoti kammunā hoti brāhmaṇoti.</p>
              <p>#15#      [307] Evaṁ vutte aggikabhāradvājo brāhmaṇo bhagavantaṁ</p>
              <p>#16# etadavoca abhikkantaṁ bho gotama abhikkantaṁ bho gotama</p>
              <p>#17# seyyathāpi nikkujjitaṁ vā ukkujjeyya paṭicchannaṁ vā vivareyya</p>
              <p>#18# mūḷhassa vā maggaṁ ācikkheyya andhakāre vā telapajjotaṁ</p>
              <p>#19# dhāreyya cakkhumanto rūpāni dakkhantīti evamevaṁ anekapariyāyena bhotā</p>
              <p>-- ^a^Thai 25.353^ea^ --</p>
              <p>#0# Gotamena dhammo pakāsito esāhaṁ bhavantaṁ gotamaṁ saraṇaṁ</p>
              <p>#1# gacchāmi dhammañca bhikkhusaṅghañca upāsakaṁ maṁ bhavaṁ gotamo dhāretu</p>
              <p>#2# ajjatagge pāṇupetaṁ saraṇaṁ gatanti.</p>
              <p>#3#                       Vasalasuttaṁ sattamaṁ.</p>
              <p>#4#                        ---------</p>
            </h4>
            <h4>
              <h4n>8. mettasuttaṃ</h4n>
              <p>#5#             Suttanipāte uragavaggassa aṭṭhamaṁ mettasuttaṁ</p>
              <p>#6#        [308] 8 Karaṇīyamatthakusalena</p>
              <p>#7#                yantaṁ santaṁ padaṁ abhisamecca</p>
              <p>#8#                sakko ujū ca suhujū { 1 Yu. sūjū ca.} ca</p>
              <p>#9#                suvaco cassa mudu anatimānī.</p>
              <p>#10#                Santussako ca subharo ca</p>
              <p>#11#                appakicco ca sallahukavutti</p>
              <p>#12#                santindriyo ca nipako ca</p>
              <p>#13#                appagabbho kulesu ananugiddho.</p>
              <p>#14#                Na ca khuddaṁ samācare kiñci</p>
              <p>#15#                ye na viññū pare upavadeyyuṁ.</p>
              <p>#16#                Sukhino vā { 2 Ma. sukhino va.} khemino hontu</p>
              <p>#17#                sabbe { 3 Ma. sabbasattā.} sattā bhavantu sukhitattā</p>
              <p>#18#                ye keci pāṇabhūtatthi</p>
              <p>-- ^a^Thai 25.354^ea^ --</p>
              <p>#0#                Tasā vā thāvarā { 1 Ma. thāvarā anavasesā.} vā anavasesā</p>
              <p>#1#                dīghā vā ye { 2 Ma. yeva mahantā.} mahantā vā</p>
              <p>#2#                majjhimā rassakā aṇukathūlā</p>
              <p>#3#                diṭṭhā vā ye { 3 Ma. yeva adiṭṭhā. Yu. ye vā  adiṭṭhā.} ca adiṭṭhā</p>
              <p>#4#                ye { 4 Ma. yeva ....} ca dūre vasanti avidūre</p>
              <p>#5#                bhūtā vā sambhavesī vā { 5 Ma. bhūtā va sambhavesī va.}</p>
              <p>#6#                sabbe sattā bhavantu sukhitattā.</p>
              <p>#7#                Na paro paraṁ nikubbetha</p>
              <p>#8#                nātimaññetha katthaci { 6 Ma. na kañci. } naṁ kiñci</p>
              <p>#9#                byārosanā paṭīghasaññā</p>
              <p>#10#                nāññamaññassa dukkhamiccheyya.</p>
              <p>#11#                Mātā yathā niyaṁ puttaṁ</p>
              <p>#12#                āyusā ekaputtamanurakkhe</p>
              <p>#13#                evampi sabbabhūtesu</p>
              <p>#14#                mānasambhāvaye { 7 Ma. mānasaṁ ....} aparimāṇaṁ</p>
              <p>#15#                mettañca sabbalokasmiṁ</p>
              <p>#16#                mānasambhāvaye { 7 Ma. mānasaṁ ....} aparimāṇaṁ</p>
              <p>#17#                uddhaṁ adho ca tiriyañca</p>
              <p>#18#                asambādhaṁ averaṁ asapattaṁ</p>
              <p>#19#                tiṭṭhañcaraṁ nisinno vā { 8 Ma. nisinno va.}</p>
              <p>-- ^a^Thai 25.355^ea^ --</p>
              <p>#0#                Sayāno { 1 Ma. sayāno yāvatāssa vigatamiddho.} vā yāva tassa vigatamiddho.</p>
              <p>#1#                Etaṁ satiṁ adhiṭṭheyya</p>
              <p>#2#                brahmametaṁ vihāraṁ idhamāhu.</p>
              <p>#3#                Diṭṭhiñca anupagamma sīlavā</p>
              <p>#4#                dassanena sampanno</p>
              <p>#5#                kāmesu vineyya gedhaṁ</p>
              <p>#6#                na hi jātu gabbhaseyyaṁ punaretīti.</p>
              <p>#7#                     Mettasuttaṁ aṭṭhamaṁ.</p>
              <p>#8#                      -------------</p>
            </h4>
            <h4>
              <h4n>9. hemavatasuttaṃ</h4n>
              <p>#9#             Suttanipāte uragavaggassa navamaṁ hemavatasuttaṁ</p>
              <p>#10#   [309] 9 Ajja paṇṇaraso uposatho (iti sātāgiro yakkho)</p>
              <p>#11#                                 dibyā { 2 Ma. dibbā.} ratti upaṭṭhitā</p>
              <p>#12#           anomanāmaṁ satthāraṁ handa passāma gotamaṁ.</p>
              <p>#13#           Kacci mano supaṇihito (iti hemavato yakkho)</p>
              <p>#14#                                 sabbabhūtesu tādino</p>
              <p>#15#           kacci iṭṭhe aniṭṭhe ca saṅkappassa vasīkatā.</p>
              <p>#16#           Mano cassa supaṇihito (iti sātāgiro yakkho)</p>
              <p>#17#                                 sabbabhūtesu tādino</p>
              <p>#18#           atho iṭṭhe aniṭṭhe ca saṅkappassa vasīkatā.</p>
              <p>-- ^a^Thai 25.356^ea^ --</p>
              <p>#0#           Kacci adinnaṁ nādiyati (iti hemavato yakkho)</p>
              <p>#1#                                 kacci pāṇesu saññato</p>
              <p>#2#           kacci ārā pamādamhā kacci jhānaṁ na riñcati.</p>
              <p>#3#           Na so adinnaṁ ādiyati (iti sātāgiro yakkho)</p>
              <p>#4#                                 atho pāṇesu saññato</p>
              <p>#5#           atho ārā pamādamhā buddho jhānaṁ na riñcati.</p>
              <p>#6#           Kacci musā na bhaṇati (iti hemavato yakkho)</p>
              <p>#7#                                 kacci na khīṇabyappatho</p>
              <p>#8#           kacci vebhūtiyaṁ { 1 pa. vebhūtiyannāha.} nāha kacci samphaṁ na bhāsati</p>
              <p>#9#           musā ca so na bhaṇati (iti sātāgiro yakkho)</p>
              <p>#10#                                 atho na khīṇabyappatho</p>
              <p>#11#           atho vebhūtiyaṁ nāha mantā atthaṁ ca { 2 Po. sa.} bhāsati.</p>
              <p>#12#           Kacci na rajjati kāmesu (iti hemavato yakkho)</p>
              <p>#13#                                 kacci cittaṁ anāvilaṁ</p>
              <p>#14#           kacci mohaṁ atikkanto kacci dhammesu cakkhumā.</p>
              <p>#15#           Na so rajjati kāmesu (iti sātāgiro yakkho)</p>
              <p>#16#                                 atho cittaṁ anāvilaṁ</p>
              <p>#17#           sabbamohaṁ atikkanto buddho dhammesu cakkhumā.</p>
              <p>#18#           Kacci vijjāya sampanno (iti hemavato yakkho)</p>
              <p>#19#                                 kacci saṁsuddhacāraṇo</p>
              <p>-- ^a^Thai 25.357^ea^ --</p>
              <p>#0#           Kaccissa āsavā khīṇā kacci natthi punabbhavo.</p>
              <p>#1#           Vijjāya ceva { 1 Yu. vijāya meva.} sampanno (iti sātāgiro yakkho)</p>
              <p>#2#                                 atho saṁsuddhacāraṇo</p>
              <p>#3#           sabbassa āsavā khīṇā natthi tassa punabbhavo.</p>
              <p>#4#           Sampannaṁ munino cittaṁ kammunā { 2 Yu. kammanā.} byappathena ca</p>
              <p>#5#           vijjācaraṇasampannaṁ dhammato naṁ pasaṁsasi</p>
              <p>#6#           sampannaṁ munino cittaṁ kammunā byappathena ca</p>
              <p>#7#           vijjācaraṇasampannaṁ dhammato anumodasi</p>
              <p>#8#           sampannaṁ munino cittaṁ kammunā byappathena ca</p>
              <p>#9#           vijjācaraṇasampannaṁ handa passāma gotamaṁ.</p>
              <p>#10#           Eṇijaṅghaṁ kīsaṁ { 3 Ma. kisaṁ vīraṁ.} dhīraṁ appāhāraṁ alolupaṁ</p>
              <p>#11#           muniṁ vanasmiṁ jhāyantaṁ ehi passāma gotamaṁ.</p>
              <p>#12#           Sīhaṁ ekacaraṁ nāgaṁ kāmesu anapekkhinaṁ</p>
              <p>#13#           upasaṅkamma pucchāma maccupāsapamocanaṁ.</p>
              <p>#14#           Akkhātāraṁ pavattāraṁ sabbadhammānapāraguṁ</p>
              <p>#15#           buddhaṁ verabhayātītaṁ mayaṁ pucchāma gotamaṁ.</p>
              <p>#16#           Kismiṁ loko samuppanno (iti hemavato yakkho)</p>
              <p>#17#                                 kismiṁ kubbati santhavaṁ</p>
              <p>#18#           kissa loko upādāya kismiṁ loko vihaññati.</p>
              <p>-- ^a^Thai 25.358^ea^ --</p>
              <p>#0#           Chasu loko samuppanno (hemavatāti bhagavā)</p>
              <p>#1#                                 chasu kubbati santhavaṁ</p>
              <p>#2#           channameva upādāya chasu loko vihaññati.</p>
              <p>#3#           Katamantaṁ upādānaṁ yattha loko vihaññati</p>
              <p>#4#           niyyānaṁ pucchito brūhi kathaṁ dukkhā pamuñcati.</p>
              <p>#5#           Pañca kāmaguṇā loke manochaṭṭhā paveditā</p>
              <p>#6#           ettha chandaṁ virājetvā evaṁ dukkhā pamuñcati.</p>
              <p>#7#           Etaṁ lokassa niyyānaṁ akkhātaṁ vo { 1 Po. te.} yathātathaṁ</p>
              <p>#8#           etaṁ vo ahamakkhāmi evaṁ dukkhā pamuñcati.</p>
              <p>#9#           Kosūdha tarati oghaṁ kodha tarati aṇṇavaṁ</p>
              <p>#10#           appatiṭṭhe anālambe ko gambhīre na sīdati.</p>
              <p>#11#           Sabbadā sīlasampanno paññavā susamāhito</p>
              <p>#12#           ajjhattasaññī { 2 Ma. Yu. ajjhattacintī.} satimā oghaṁ tarati duttaraṁ.</p>
              <p>#13#           Virato kāmasaññāya sabbasaṁyojanātigo { 3 Po. sabbayojanātito.}</p>
              <p>#14#           nandibhavaparikkhīṇo so gambhīre na sīdati.</p>
              <p>#15#                Gambhīrapaññaṁ nipuṇatthadassiṁ</p>
              <p>#16#                akiñcanaṁ kāmabhave asattaṁ</p>
              <p>#17#                taṁ passatha sabbadhi vippamuttaṁ</p>
              <p>#18#                dibye pathe kammānaṁ { 4 Po.  Ma. Yu. kamamānaṁ.} mahesiṁ</p>
              <p>#19#                anomanāmaṁ nipuṇatthadassiṁ</p>
              <p>-- ^a^Thai 25.359^ea^ --</p>
              <p>#0#                Paññādadaṁ kāmālaye asattaṁ</p>
              <p>#1#                taṁ passatha sabbaviduṁ sumedhaṁ</p>
              <p>#2#                ariye pathe kammānaṁ { 1 Po. Ma. Yu. kamamānaṁ.} mahesiṁ.</p>
              <p>#3#           Sudiṭṭhaṁ vata no ajja suppabhātaṁ suhuṭṭhitaṁ</p>
              <p>#4#           yaṁ addasāma sambuddhaṁ oghatiṇṇamanāsavaṁ.</p>
              <p>#5#           Ime dasasatayakkhā { 2 Ma. Yu. dasasatā yakkhā.} iddhimanto yasassino</p>
              <p>#6#           sabbe taṁ saraṇaṁ yanti tvaṁ no satthā anuttaro.</p>
              <p>#7#           Te mayaṁ vicarissāma gāmā gāmaṁ nagā nagaṁ</p>
              <p>#8#           namassamānā sambuddhaṁ dhammassa ca sudhammatanti.</p>
              <p>#9#                     Hemavatasuttaṁ navamaṁ.</p>
              <p>#10#                      ------------</p>
            </h4>
            <h4>
              <h4n>10. āḷavakasuttaṃ</h4n>
              <p>#11#             Suttanipāte uragavaggassa dasamaṁ āḷavakasuttaṁ</p>
              <p>#12#      [310] 10 Evamme sutaṁ. Ekaṁ samayaṁ bhagavā āḷaviyaṁ</p>
              <p>#13# viharati āḷavakassa yakkhassa bhavane. Atha kho āḷavako yakkho</p>
              <p>#14# yena bhagavā tenupasaṅkami upasaṅkamitvā bhagavantaṁ etadavoca</p>
              <p>#15# nikkhama samaṇāti. Sādhāvusoti bhagavā nikkhami. Pavisa samaṇāti.</p>
              <p>#16# Sādhāvusoti bhagavā pāvisi. Dutiyampi kho āḷavako yakkho</p>
              <p>#17# bhagavantaṁ etadavoca nikkhama samaṇāti. Sādhāvusoti bhagavā nikkhami.</p>
              <p>#18# Pavisa samaṇāti. Sādhāvusoti bhagavā pāvisi. Tatiyampi kho</p>
              <p>#19# so { 3 Ma. Yu. ayaṁ pāṭho natthi.} āḷavako yakkho bhagavantaṁ etadavoca nikkhama samaṇāti.</p>
              <p>-- ^a^Thai 25.360^ea^ --</p>
              <p>#0# Sādhāvusoti bhagavā nikkhami. ^a^ PTS. Sn , 32 ^ea^ Pavisa samaṇāti. Sādhāvusoti bhagavā</p>
              <p>#1# pāvisi. Catutthampi kho āḷavako yakkho bhagavantaṁ etadavoca nikkhama</p>
              <p>#2# samaṇāti. Na khvāhaṁ āvuso nikkhamissāmi yante karaṇīyaṁ</p>
              <p>#3# taṁ karohīti. Pañhantaṁ samaṇa pucchissāmi sace me na</p>
              <p>#4# byākarissasi cittaṁ vā te khipissāmi hadayaṁ vā te phālessāmi { 1 Po. phālissāmi.}</p>
              <p>#5# pādesu vā gahetvā pāragaṅgāya khipissāmīti. Na khvāhantaṁ { 2 Ma. Yu. āvuso.}</p>
              <p>#6# passāmi sadevake loke samārake sabrahmake sassamaṇabrāhmaṇiyā</p>
              <p>#7# pajāya sadevamanussāya yo me cittaṁ vā khipeyya hadayaṁ vā</p>
              <p>#8# phāleyya pādesu vā gahetvā pāragaṅgāya khipeyya api ca</p>
              <p>#9# tuvaṁ āvuso puccha yadākaṅkhasīti. Atha kho āḷavako yakkho</p>
              <p>#10# bhagavantaṁ gāthāya ajjhabhāsi</p>
              <p>#11#          [311] Kiṁ sūdha vittaṁ purisassa seṭṭhaṁ</p>
              <p>#12#                kiṁ su suciṇṇaṁ sukhamāvahāti</p>
              <p>#13#                kiṁ su have sādhutaraṁ rasānaṁ</p>
              <p>#14#                kathaṁjīviṁ jīvitamāhu seṭṭhaṁ.</p>
              <p>#15#                Saddhīdha vittaṁ purisassa seṭṭhaṁ</p>
              <p>#16#                dhammo suciṇṇo sukhamāvahāti</p>
              <p>#17#                saccaṁ have sādhutaraṁ rasānaṁ</p>
              <p>#18#                paññājīviṁ jīvitamāhu seṭṭhaṁ.</p>
              <p>#19#            Kathaṁ su tarati oghaṁ kathaṁ su tarati aṇṇavaṁ</p>
              <p>-- ^a^Thai 25.361^ea^ --</p>
              <p>#0#            Kathaṁ su dukkhamacceti kathaṁ su parisujjhati.</p>
              <p>#1#            Saddhāya tarati oghaṁ appamādena aṇṇavaṁ</p>
              <p>#2#            viriyena { 1 Ma. vīriyena.} dukkhamacceti paññāya parisujjhati.</p>
              <p>#3#            Kathaṁ su labhate paññaṁ kathaṁ su vindate dhanaṁ</p>
              <p>#4#            kathaṁ su kittiṁ pappoti kathaṁ mittāni ganthati</p>
              <p>#5#            asmā lokā paraṁ lokaṁ kathaṁ pecca na socati.</p>
              <p>#6#            Saddahāno arahataṁ dhammaṁ nibbānapattiyā</p>
              <p>#7#            sussūsaṁ { 2 Yu. sussūsā.} labhate paññaṁ appamatto vicakkhaṇo</p>
              <p>#8#            paṭirūpakārī dhuravā uṭṭhātā vindate dhanaṁ</p>
              <p>#9#            saccena kittiṁ pappoti dadaṁ mittāni ganthati.</p>
              <p>#10#            Yassete caturo dhammā saddhassa gharamesino</p>
              <p>#11#            saccaṁ dhammo dhiti cāgo sa { 3 Po. so.} ve pecca na socati.</p>
              <p>#12#            Iṅgha aññepi pucchassu puthū samaṇabrāhmaṇe</p>
              <p>#13#            yadi saccā damā cāgā khantyā bhiyyodha vijjati.</p>
              <p>#14#            Kathaṁ nudāni puccheyyaṁ puthū samaṇabrāhmaṇe</p>
              <p>#15#            yohaṁ { 4 Yu. sohaṁ.} ajja pajānāmi yo attho { 5 Po. yo cattho.} samparāyiko</p>
              <p>#16#            atthāya vata me buddho vāsāyāḷavimāgamā.</p>
              <p>#17#            Yohaṁ { 4 Yu. sohaṁ.} ajja pajānāmi yattha dinnaṁ mahapphalaṁ</p>
              <p>#18#            so ahaṁ vicarissāmi gāmā gāmaṁ purā puraṁ</p>
              <p>#19#            namassamāno sambuddhaṁ dhammassa ca sudhammatanti.</p>
              <p>#20#                      Āḷavakasuttaṁ dasamaṁ.</p>
              <p>#21#                      ------------</p>
            </h4>
            <h4>
              <h4n>11. vijayasuttaṃ</h4n>
              <p>-- ^a^Thai 25.362^ea^ --</p>
              <p>#0#            Suttanipāte uragavaggassa ekādasamaṁ vijayasuttaṁ</p>
              <p>#1#   [312] 11 Caraṁ vā yadi vā tiṭṭhaṁ nisinno uda vā sayaṁ</p>
              <p>#2#            sammiñjeti { 1 Ma. samiñjeti.} pasāreti esā kāyassa iñjanā.</p>
              <p>#3#            Aṭṭhinhārūhi { 2 Ma. Yu. aṭṭhinhārūsaññutto.} saṁyutto tacamaṁsāvalepano</p>
              <p>#4#            chaviyā kāyo paṭicchanno yathābhūtaṁ na dissati</p>
              <p>#5#            antapūro udarapūro yakapeḷassa { 3 Ma. yakanapeḷassa. } vatthino</p>
              <p>#6#            hadayassa papphāsassa vakkassa pihakassa ca</p>
              <p>#7#            siṅghāṇikāya khelassa sedassa ca medassa ca</p>
              <p>#8#            lohitassa lasikāya pittassa ca vasāya ca.</p>
              <p>#9#            Athassa navahi sotehi asucī savati sabbadā</p>
              <p>#10#            akkhimhā akkhigūthako kaṇṇamhā kaṇṇagūthako</p>
              <p>#11#            siṅghāṇikā ca nāsato mukhena vamatekadā</p>
              <p>#12#            pittaṁ semhaṁ ca vamati kāyamhā sedajallikā.</p>
              <p>#13#            Athassa susiraṁ sīsaṁ matthaluṅgassa pūritaṁ</p>
              <p>#14#            subhato naṁ maññati bālo avijjāya purakkhato.</p>
              <p>#15#            Yadā { 4 Po. yathā.} ca so mato seti uddhumāto vinīlako</p>
              <p>#16#            apaviṭṭho susānasmiṁ anapekkhā honti ñātayo.</p>
              <p>#17#            Khādanti naṁ suvāṇā ca { 5 Yu. supāṇā ca.} siṅgālā { 6 Yu. sigālā.} ca vakā kimī</p>
              <p>-- ^a^Thai 25.363^ea^ --</p>
              <p>#0#            Kākā gijjhā ca khādanti ye caññe santi pāṇino.</p>
              <p>#1#            Sutvāna buddhavacanaṁ bhikkhu paññāṇavā idha</p>
              <p>#2#            so kho naṁ parijānāti yathābhūtañhi passati.</p>
              <p>#3#            Yathā idaṁ tathā etaṁ yathā etaṁ tathā idaṁ</p>
              <p>#4#            ajjhattañca bahiddhā ca kāye chandaṁ virājaye.</p>
              <p>#5#            Chandarāgaviratto so bhikkhu paññāṇavā idha</p>
              <p>#6#            ajjhagā amataṁ santiṁ nibbānapadamaccutaṁ { 1 Po. Ma. nibbānaṁ padamaccutaṁ.}.</p>
              <p>#7#            Dipādakoyaṁ { 2 Ma. dvipādakoyaṁ.} asuci duggandho parihīrati { 3 Ma. parihārati.}</p>
              <p>#8#            nānākuṇapaparipūro vissavanto tato tato.</p>
              <p>#9#            Etādisena kāyena yo maññe uṇṇametave</p>
              <p>#10#            paraṁ vā avajāneyya kimaññatra adassanāti.</p>
              <p>#11#                     Vijayasuttaṁ ekādasamaṁ.</p>
              <p>#12#                       -----------</p>
            </h4>
            <h4>
              <h4n>12. munisuttaṃ</h4n>
              <p>#13#              Suttanipāte uragavaggassa dvādasamaṁ munisuttaṁ</p>
              <p>#14#   [313] 12 Santhavāto bhayaṁ jātaṁ kiketā jāyate rajo</p>
              <p>#15#            aniketamasanthavaṁ etaṁ ve munidassanaṁ.</p>
              <p>#16#                Yo jātamucchijja na ropayeyya</p>
              <p>#17#                jāyantamassa nānuppavecche</p>
              <p>#18#                tamāhu ekaṁ muninaṁ carantaṁ</p>
              <p>-- ^a^Thai 25.364^ea^ --</p>
              <p>#0#                Addakkhi so santipadaṁ mahesi.</p>
              <p>#1#                Saṅkhāya vatthūni pamāya { 1 Po. pahāya.} bījaṁ</p>
              <p>#2#                sinehamassa nānuppavecche</p>
              <p>#3#                sa ve muni jātikhayantadassī</p>
              <p>#4#                takkaṁ pahāya na upeti saṅkhaṁ.</p>
              <p>#5#                Aññāya sabbāni nivesanāni</p>
              <p>#6#                anikāmayaṁ aññatarampi tesaṁ</p>
              <p>#7#                sa ve muni vītagedho agiddho</p>
              <p>#8#                nāyūhatī pāragato hi hoti.</p>
              <p>#9#                Sabbābhibhuṁ sabbaviduṁ sumedhaṁ</p>
              <p>#10#                sabbesu dhammesu anūpalittaṁ</p>
              <p>#11#                sabbañjahaṁ taṇhakkhaye vimuttaṁ</p>
              <p>#12#                taṁ vāpi dhīrā muni { 2 Yu. muniṁ.} vedayanti.</p>
              <p>#13#                Paññābalaṁ sīvalatūpapannaṁ</p>
              <p>#14#                samāhitaṁ jhānarataṁ satīmaṁ</p>
              <p>#15#                saṅgā pamuttaṁ akhilaṁ anāsavaṁ</p>
              <p>#16#                taṁ vāpi dhīrā muni { 4 Yu. muniṁ.} vedayanti.</p>
              <p>#17#                Ekaṁ carantaṁ muni { 3 Yu. muniṁ.} appamattaṁ</p>
              <p>#18#                nindāpasaṁsāsu avedhamānaṁ</p>
              <p>#19#                sīhaṁva saddesu asantasantaṁ</p>
              <p>-- ^a^Thai 25.365^ea^ --</p>
              <p>#0#                Vātaṁva jālamhi asajjamānaṁ</p>
              <p>#1#                padumaṁva { 1 Ma. padmaṁva.} toyena alimpamānaṁ { 2 Po. Ma. Yu. alippamānaṁ.}</p>
              <p>#2#                netāramaññesamanaññaneyyaṁ</p>
              <p>#3#                taṁ vāpi dhīrā muni vedayanti.</p>
              <p>#4#                Yo ogahaṇe thambhorivābhijāyati</p>
              <p>#5#                yasmiṁ pare vācāpariyantaṁ vadanti</p>
              <p>#6#                taṁ vītarāgaṁ susamāhitindriyaṁ</p>
              <p>#7#                taṁ vāpi dhīrā muni vedayanti.</p>
              <p>#8#                Yo ve ṭhitatto tasaraṁva ujjuṁ { 3 Po. Ma. ujjū.}</p>
              <p>#9#                jigucchati kammehi pāpakehi</p>
              <p>#10#                vīmaṁsamāno visamaṁ samañca</p>
              <p>#11#                taṁ vāpi dhīrā muni vedayanti.</p>
              <p>#12#                Yo saññatatto na karoti pāpaṁ</p>
              <p>#13#                daharo ca majjho ca munī yatatto</p>
              <p>#14#                arosaneyyo na { 4 Ma.  na so roseti. Yu. so na roseti.} roseti kañci</p>
              <p>#15#                taṁ vāpi dhīrā muni vedayanti.</p>
              <p>#16#                Yadaggato majjhato sesato vā</p>
              <p>#17#                piṇḍaṁ labhetha paradattūpajīvī</p>
              <p>#18#                nālaṁ thutuṁ nāpi { 5 Ma. Yu. nopi.} nipaccavādī</p>
              <p>#19#                taṁ vāpi dhīrā muni vedayanti.</p>
              <p>-- ^a^Thai 25.366^ea^ --</p>
              <p>#0#                Muniṁ carantaṁ virataṁ methunasmā</p>
              <p>#1#                yo yobbane na { 1 Ma. no.} upanibhajjhate kvaci</p>
              <p>#2#                madappamādā virataṁ vippayuttaṁ</p>
              <p>#3#                taṁ vāpi dhīrā muni vedayanti.</p>
              <p>#4#                Aññāya lokaṁ paramatthadassiṁ</p>
              <p>#5#                oghaṁ samuddaṁ atitariya tādiṁ</p>
              <p>#6#                taṁ chinnaganthaṁ asitaṁ anāsavaṁ</p>
              <p>#7#                taṁ vāpi dhīrā muni vedayanti.</p>
              <p>#8#                Asmā ubho dūravihāravuttino</p>
              <p>#9#                gihī { 2 Yu. gihi.} dāraposī amamo ca subbato</p>
              <p>#10#                parapāṇarodhāya gihī asaññato</p>
              <p>#11#                niccaṁ munī rakkhati pāṇine yato.</p>
              <p>#12#                Sikhī yathā nīlagivo { 3 Yu. nīlagīvo.} vihaṅgamo</p>
              <p>#13#                haṁsassa nopeti javaṁ kudācanaṁ</p>
              <p>#14#                evaṁ gihī nānukaroti bhikkhuno</p>
              <p>#15#                munino vivittassa vanamhi jhāyatoti.</p>
              <p>#16#                     Munisuttaṁ dvādasamaṁ.</p>
              <p>#17#                      Uragavaggo paṭhamo</p>
              <p>#18#                         tassuddānaṁ</p>
              <p>#19#            urago dhaniyo khagga { 4 Ma. Yu. ceva.} visāṇo kasi { 5 Ma. Yu.  visāṇañca tathā kasi.} cunda ca</p>
              <p>-- ^a^Thai 25.367^ea^ --</p>
              <p>#0#            Parābhavo vasalo metta hemavatāḷavako atha</p>
              <p>#1#            vijayaṁ muni ^a^ PTS. Sn , 39 ^ea^ uraga vaggaṁ vadanti bārasa.</p>
              <p>#2#                      ------------</p>
            </h4>
          </h3>
        </h2>
        <h2>
          <h2n>2. cūḷavaggo</h2n>
          <h3>
            <h3n />
            <h4>
              <h4n>1. ratanasuttaṃ</h4n>
              <p>#3#                  Suttanipāte dutiyo cūḷavaggo</p>
              <p>#4#                       paṭhamaṁ ratanasuttaṁ</p>
              <p>#5#        [314] 1 Yānīdhabhūtāni samāgatāni</p>
              <p>#6#                bhummāni vā yāni va antalikkhe</p>
              <p>#7#                sabbeva bhūtā sumanā bhavantu</p>
              <p>#8#                athopi sakkacca suṇantu bhāsitaṁ</p>
              <p>#9#                tasmā hi bhūtā nisāmetha sabbe</p>
              <p>#10#                mettaṁ karotha mānusiyā pajāya.</p>
              <p>#11#                Divā ca ratto ca haranti ye baliṁ</p>
              <p>#12#                tasmā hi ne rakkhatha appamattā.</p>
              <p>#13#                Yaṁ kiñci vittaṁ idha vā huraṁ vā</p>
              <p>#14#                saggesu vā yaṁ ratanaṁ paṇītaṁ</p>
              <p>#15#                na no samaṁ atthi tathāgatena</p>
              <p>#16#                idampi buddhe ratanaṁ paṇītaṁ.</p>
              <p>#17#                Etena saccena suvatthi hotu.</p>
              <p>#18#                Khayaṁ virāgaṁ amataṁ paṇītaṁ</p>
              <p>-- ^a^Thai 25.368^ea^ --</p>
              <p>#0#                Yadajjhagā sakyamunī samāhito</p>
              <p>#1#                na tena dhammena samatthi kiñci</p>
              <p>#2#                idampi dhamme ratanaṁ paṇītaṁ.</p>
              <p>#3#                Etena saccena suvatthi hotu.</p>
              <p>#4#                Yambuddhaseṭṭho { 1 Ma. yaṁ ....} parivaṇṇayī suciṁ</p>
              <p>#5#                samādhimānantarikaññamāhu</p>
              <p>#6#                samādhinā tena samo na vijjati</p>
              <p>#7#                idampi dhamme ratanaṁ paṇītaṁ.</p>
              <p>#8#                Etena saccena suvatthi hotu.</p>
              <p>#9#                Ye puggalā aṭṭhasataṁ pasaṭṭhā</p>
              <p>#10#                cattāri etāni yugāni honti</p>
              <p>#11#                te dakkhiṇeyyā sugatassa sāvakā</p>
              <p>#12#                etesu dinnāni mahapphalāni</p>
              <p>#13#                idampi saṅghe ratanaṁ paṇītaṁ.</p>
              <p>#14#                Etena saccena suvatthi hotu.</p>
              <p>#15#                Ye suppayuttā manasā daḷhena</p>
              <p>#16#                nikkāmino gotamasāsanamhi</p>
              <p>#17#                te pattipattā amataṁ vigayha</p>
              <p>#18#                laddhā mudhā nibbutiṁ bhuñjamānā</p>
              <p>#19#                idampi saṅghe ratanaṁ paṇītaṁ.</p>
              <p>-- ^a^Thai 25.369^ea^ --</p>
              <p>#0#                Etena saccena suvatthi hotu.</p>
              <p>#1#                Yathindakhīlo paṭhaviṁ sito siyā</p>
              <p>#2#                catubbhi vātebhi asampakampiyo</p>
              <p>#3#                tathūpamaṁ sappurisaṁ vadāmi</p>
              <p>#4#                yo ariyasaccāni avecca passati</p>
              <p>#5#                idampi saṅghe ratanaṁ paṇītaṁ.</p>
              <p>#6#                Etena saccena suvatthi hotu.</p>
              <p>#7#                Ye ariyasaccāni vibhāvayanti</p>
              <p>#8#                gambhīrapaññena sudesitāni</p>
              <p>#9#                kiñcāpi te honti bhusappamattā</p>
              <p>#10#                na te bhavaṁ aṭṭhamamādiyanti</p>
              <p>#11#                idampi saṅghe ratanaṁ paṇītaṁ.</p>
              <p>#12#                Etena saccena suvatthi hotu.</p>
              <p>#13#                Sahāvassa dassanasampadāya</p>
              <p>#14#                tayassu dhammā jahitā bhavanti</p>
              <p>#15#                sakkāyadiṭṭhi vicikicchitañca</p>
              <p>#16#                sīlabbataṁ vāpi yadatthi kiñci</p>
              <p>#17#                catūhapāyehi ca vippamutto</p>
              <p>#18#                cha { 1 Ma. chaccābhiṭhānāni.} cābhiṭhānāni abhabbo { 2 Ma. abhabba kātuṁ.} kātuṁ</p>
              <p>#19#                idampi saṅghe ratanaṁ paṇītaṁ.</p>
              <p>-- ^a^Thai 25.370^ea^ --</p>
              <p>#0#                Etena saccena suvatthi hotu.</p>
              <p>#1#                Kiñcāpi so kammaṁ { 1 Ma. kamma.} karoti pāpakaṁ</p>
              <p>#2#                kāyena vācāyuda cetasā vā</p>
              <p>#3#                abhabbo so tassa paṭicchadāya</p>
              <p>#4#                abhabbatā diṭṭhapadassa vuttā</p>
              <p>#5#                idampi saṅghe ratanaṁ paṇītaṁ.</p>
              <p>#6#                Etena saccena suvatthi hotu.</p>
              <p>#7#                Vanappagumbe yathā phussitagge</p>
              <p>#8#                gimhānamāse paṭhamasmiṁ gimhe</p>
              <p>#9#                tathūpamaṁ dhammavaraṁ adesayi</p>
              <p>#10#                nibbānagāmiṁ paramaṁ hitāya</p>
              <p>#11#                idampi buddhe ratanaṁ paṇītaṁ.</p>
              <p>#12#                Etena saccena suvatthi hotu.</p>
              <p>#13#                Varo varaññū varado varāharo</p>
              <p>#14#                anuttaro dhammavaraṁ adesayi</p>
              <p>#15#                idampi buddhe ratanaṁ paṇītaṁ.</p>
              <p>#16#                Etena saccena suvatthi hotu.</p>
              <p>#17#                Khīṇaṁ purāṇaṁ navaṁ natthi sambhavaṁ</p>
              <p>#18#                virattacittāyatike { 2 Po. Yu. virattacittā āyatike.} bhavasmiṁ</p>
              <p>#19#                te khīṇabījā aviruḷhichandā</p>
              <p>-- ^a^Thai 25.371^ea^ --</p>
              <p>#0#                Nibbanti dhīrā yathāyampadīpo { 1 Ma. yathāyaṁ.}</p>
              <p>#1#                idampi saṅghe ratanaṁ paṇītaṁ.</p>
              <p>#2#                Etena saccena suvatthi hotu.</p>
              <p>#3#                Yānīdha bhūtāni samāgatāni</p>
              <p>#4#                bhummāni vā yāni va antalikkhe</p>
              <p>#5#                tathāgataṁ devamanussapūjitaṁ</p>
              <p>#6#                buddhaṁ namassāma suvatthi hotu.</p>
              <p>#7#                Yānīdha bhūtāni samāgatāni</p>
              <p>#8#                bhummāni vā yāni va antalikkhe</p>
              <p>#9#                tathāgataṁ devamanussapūjitaṁ</p>
              <p>#10#                dhammaṁ namassāma suvatthi hotu.</p>
              <p>#11#                Yānīdha bhūtāni samāgatāni</p>
              <p>#12#                bhummāni vā yāni va antalikkhe</p>
              <p>#13#                tathāgataṁ devamanussapūjitaṁ</p>
              <p>#14#                saṅghaṁ namassāma suvatthi hotu.</p>
              <p>#15#                      Ratanasuttaṁ paṭhamaṁ.</p>
              <p>#16#                       -----------</p>
            </h4>
            <h4>
              <h4n>2. āmagandhasuttaṃ</h4n>
              <p>-- ^a^Thai 25.372^ea^ --</p>
              <p>#0#          Suttanipāte dutiyassa cūḷavaggassa dutiyaṁ āmagandhasuttaṁ</p>
              <p>#1#        [315] 2 Sāmākaciṅgulakacīnakāni { 1 Ma. ... ciṅgūlaka .... Yu. sāmākaḍiṅgalakacīnākāni ca.} ca</p>
              <p>#2#                pattapphalaṁ mūlapphalaṁ gavipphalaṁ</p>
              <p>#3#                dhammena laddhaṁ satamassamānā</p>
              <p>#4#                na kāmakāmā alikaṁ bhaṇanti.</p>
              <p>#5#                Yadassamāno sukataṁ suniṭṭhitaṁ</p>
              <p>#6#                parehi dinnaṁ payataṁ paṇītaṁ</p>
              <p>#7#                sālīnamannaṁ paribhuñjamāno</p>
              <p>#8#                so bhuñjasī { 2 Yu. bhuñjatī. } kassapa āmagandhaṁ.</p>
              <p>#9#                Na āmagandho mama kappatīti</p>
              <p>#10#                icceva tvaṁ bhāsati brahmabandhu</p>
              <p>#11#                sālīnamannaṁ paribhuñjamāno</p>
              <p>#12#                sakuntamaṁsehi susaṅkhatehi.</p>
              <p>#13#                Pucchāmi taṁ kassapa etamatthaṁ</p>
              <p>#14#                kathaṁpakāro tava āmagandho</p>
              <p>#15#                pāṇātipāto vadhachedabandhanaṁ</p>
              <p>#16#                theyyaṁ musāvādo nikatī vañcanāni ca</p>
              <p>#17#                ajjhenakuttaṁ { 3 Yu. ajjena kujjaṁ.} paradārasevanā</p>
              <p>#18#                esāmagandho na hi maṁsabhojanaṁ.</p>
              <p>-- ^a^Thai 25.373^ea^ --</p>
              <p>#0#                Ye idha kāmesu asaññatā janā</p>
              <p>#1#                rasesu giddhā { 1 Po. gedhā.} asucīkamissatā { 2 Po. asucibhāvamissitā. Ma. asucibhāvamassitā.  Yu. asucīkamissitā.}</p>
              <p>#2#                natthīkadiṭṭhī { 3 Ma. natthikadiṭṭhī. Yu. natthikadiṭṭhi. } visamā durannayā</p>
              <p>#3#                esāmagandho na hi maṁsabhojanaṁ.</p>
              <p>#4#                Ye lūkhasā dāruṇa { 4 Po. Ma. Yu. dāruṇā.} piṭṭhimaṁsikā</p>
              <p>#5#                mittadduno nikkaruṇātimānino</p>
              <p>#6#                adānasīlā na ca denti kassaci</p>
              <p>#7#                esāmagandho na hi maṁsabhojanaṁ.</p>
              <p>#8#                Kodho mado thambho paccuṭṭhāpanā { 5 Po. Ma. paccupaṭṭhāpanā.} ca</p>
              <p>#9#                māyā ussuyā { 6 Po. Yu. ussuyyā.  Ma. usūyā.} bhassasamussayo ca</p>
              <p>#10#                mānātimāno ca asabbhi santhavo</p>
              <p>#11#                esāmagandho na hi maṁsabhojanaṁ.</p>
              <p>#12#                Ye pāpasīlā iṇaghā ca sūcakā { 7 Po. Ma. Yu. iṇaghātasucakā.}</p>
              <p>#13#                vohārakūṭā idha pāṭirūpikā</p>
              <p>#14#                narādhamā yedha karonti kibbisaṁ</p>
              <p>#15#                esāmagandho na hi maṁsabhojanaṁ.</p>
              <p>#16#                Ye idha pāṇesu asaññatā janā</p>
              <p>#17#                paresamādāya vihesamuyyutā</p>
              <p>#18#                dussīlaluddhā pharusā anādarā</p>
              <p>-- ^a^Thai 25.374^ea^ --</p>
              <p>#0#                Esāmagandho na hi maṁsabhojanaṁ.</p>
              <p>#1#                Etesu giddhā viruddhātipātino</p>
              <p>#2#                niccuyyutā pecca tamaṁ vajanti ye</p>
              <p>#3#                patanti sattā nirayaṁ avaṁsirā</p>
              <p>#4#                esāmagandho na hi maṁsabhojanaṁ.</p>
              <p>#5#                Na macchamaṁsaṁ { 1 Ma. na macchamaṁsānamanāsakattaṁ} nānāsakattaṁ</p>
              <p>#6#                na naggiyaṁ (na { 2 Yu. nasaddo natthi} muṇḍiyaṁ jaṭā { 3 Po. na muṇḍiyaṁ jaṭā na  jallā.} jallaṁ</p>
              <p>#7#                kharājināni) nāggihutassupasevanā { 4 Po. ... aggihutassupasevanā. Yu. kharājinānivā nāggihutassupasevanāva  yā.}</p>
              <p>#8#                ye vāpi loke amarā bahū tapā</p>
              <p>#9#                mantāhutī yaññamutūpasevanā</p>
              <p>#10#                sodhenti maccaṁ avitiṇṇakaṅkhaṁ.</p>
              <p>#11#                Yo { 5 Yu. so.} tesu gutto viditindriyo care</p>
              <p>#12#                dhamme ṭhito ajjavamaddave rato</p>
              <p>#13#                saṅgātigo sabbadukkhappahīno</p>
              <p>#14#                na limpati diṭṭhasutesu dhīro.</p>
              <p>#15#                Iccetamatthaṁ bhagavā punappunaṁ</p>
              <p>#16#                akkhāsi naṁ vedayi mantapāragū</p>
              <p>#17#                citrāhi gāthāhi munippakāsayi { 6 Ma. munī.}</p>
              <p>#18#                nirāmagandho asito durannayo.</p>
              <p>#19#                Sutvāna buddhassa subhāsitaṁ padaṁ</p>
              <p>-- ^a^Thai 25.375^ea^ --</p>
              <p>#0#                Nirāmagandhaṁ sabbadukkhappanudaṁ { 1 Ma. Yu. sabbadukkhappanūdanaṁ.}</p>
              <p>#1#                nīcamano vandi tathāgatassa</p>
              <p>#2#                tattheva pabbajjamarocayitthāti.</p>
              <p>#3#                     Āmagandhasuttaṁ dutiyaṁ.</p>
              <p>#4#                        ---------</p>
            </h4>
            <h4>
              <h4n>3. hirisuttaṃ</h4n>
              <p>#5#            Suttanipāte dutiyassa cūḷavaggassa tatiyaṁ hirisuttaṁ</p>
              <p>#6#        [316] 3 Hirintarantaṁ vijigucchamānaṁ</p>
              <p>#7#                sakhāhamasmi { 2 Po. tavāhamasmi. Ma. tavāhamasmi. } iti bhāsamānaṁ</p>
              <p>#8#                sayhāni kammāni anādiyantaṁ</p>
              <p>#9#                neso mamanti iti naṁ vijaññā.</p>
              <p>#10#            Ananvayaṁ piyaṁ vācaṁ yo mittesu pakubbati</p>
              <p>#11#            akarontaṁ bhāsamānaṁ parijānanti paṇḍitā.</p>
              <p>#12#                Na so mitto yo sadā appamatto</p>
              <p>#13#                bhedāsaṅkī randhamevānupassī</p>
              <p>#14#                yasmiṁ ca seti urasīva putto</p>
              <p>#15#                sa ve mitto yo parehi abhejjo { 3 Po. abhajjo.}.</p>
              <p>#16#            Pāmujjakaraṇaṁ ṭhānaṁ pasaṁsāvahanaṁ sukhaṁ</p>
              <p>#17#            phalānisaṁso bhāveti vahanto porisaṁ dhuraṁ.</p>
              <p>#18#            Pavivekarasaṁ pitvā rasaṁ upasamassa ca</p>
              <p>-- ^a^Thai 25.376^ea^ --</p>
              <p>#0#            Niddaro hoti nippāpo dhammapītirasaṁ pivanti.</p>
              <p>#1#                       Hirisuttaṁ tatiyaṁ.</p>
              <p>#2#                       ----------</p>
            </h4>
            <h4>
              <h4n>4. maṅgalasuttaṃ</h4n>
              <p>#3#           Suttanipāte dutiyassa cūḷavaggassa catutthaṁ maṅgalasuttaṁ</p>
              <p>#4#      [317] 4 Evamme sutaṁ. Ekaṁ samayaṁ bhagavā sāvatthiyaṁ</p>
              <p>#5# viharati jetavane anāthapiṇḍikassa ārāme. Atha kho aññatarā</p>
              <p>#6# devatā abhikkantāya rattiyā abhikkantavaṇṇā kevalakappaṁ</p>
              <p>#7# jetavanaṁ obhāsetvā yena bhagavā tenupasaṅkami upasaṅkamitvā</p>
              <p>#8# bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho</p>
              <p>#9# sā devatā bhagavantaṁ gāthāya ajjhabhāsi</p>
              <p>#10#      [318] Bahūdevā manussā ca maṅgalāni acintayuṁ</p>
              <p>#11#            ākaṅkhamānā sotthānaṁ brūhi maṅgalamuttamaṁ.</p>
              <p>#12#            Asevanā ca bālānaṁ paṇḍitānañca sevanā</p>
              <p>#13#            pūjā ca pūjanīyānaṁ { 1 Ma. pūjaneyyānaṁ.} etammaṅgalamuttamaṁ { 2 Ma. etaṁ ....}.</p>
              <p>#14#            Paṭirūpadesavāso ca pubbe ca katapuññatā</p>
              <p>#15#            attasammāpaṇidhi ca etammaṅgalamuttamaṁ.</p>
              <p>#16#            Bāhusaccañca sippañca vinayo ca susikkhito</p>
              <p>#17#            subhāsitā ca yā vācā etammaṅgalamuttamaṁ.</p>
              <p>#18#            Mātāpitūpaṭṭhānaṁ puttadārassa saṅgaho</p>
              <p>-- ^a^Thai 25.377^ea^ --</p>
              <p>#0#            Anākulā ca kammantā etammaṅgalamuttamaṁ</p>
              <p>#1#            dānañca dhammacariyā ca ñātakānañca saṅgaho</p>
              <p>#2#            anavajjāni kammāni etammaṅgalamuttamaṁ.</p>
              <p>#3#            Āratī virati pāpā majjapānā ca saññamo</p>
              <p>#4#            appamādo ca dhammesu etammaṅgalamuttamaṁ.</p>
              <p>#5#            Gāravo ca nivāto ca santuṭṭhī { 1 Ma. santuṭṭhi.} ca kataññutā</p>
              <p>#6#            kālena dhammassavanaṁ etammaṅgalamuttamaṁ.</p>
              <p>#7#            Khantī ca sovacassatā samaṇānañca dassanaṁ</p>
              <p>#8#            kālena dhammasākacchā etammaṅgalamuttamaṁ.</p>
              <p>#9#            Tapo ca brahmacariyañca { 2 Yu. brahmacariyā ca.} ariyasaccānadassanaṁ</p>
              <p>#10#            nibbānasacchikiriyā ca etammaṅgalamuttamaṁ.</p>
              <p>#11#            Phuṭṭhassa lokadhammehi cittaṁ yassa na kampati</p>
              <p>#12#            asokaṁ virajaṁ khemaṁ etammaṅgalamuttamaṁ.</p>
              <p>#13#            Etādisāni katvāna sabbatthamaparājitā</p>
              <p>#14#            sabbattha sotthiṁ gacchanti tantesaṁ maṅgalamuttamanti.</p>
              <p>#15#                      Maṅgalasuttaṁ catutthaṁ.</p>
              <p>#16#                       -----------</p>
            </h4>
            <h4>
              <h4n>5. sūcilomasuttaṃ</h4n>
              <p>-- ^a^Thai 25.378^ea^ --</p>
              <p>#0#          Suttanipāte dutiyassa cūḷavaggassa pañcamaṁ sūcilomasuttaṁ</p>
              <p>#1#      [319] 5 Evamme sutaṁ. Ekaṁ samayaṁ bhagavā gayāyaṁ viharati</p>
              <p>#2# ṭaṅkitamañce sūcilomayakkhassa { 1 Ma. Yu. sūcilomassa yakkhassa.} bhavane. Tena kho pana samayena</p>
              <p>#3# kharo ca yakkho sūcilomo ca yakkho bhagavato avidūre atikkamanti.</p>
              <p>#4# Atha kho kharo yakkho sūcilomaṁ yakkhaṁ etadavoca eso samaṇoti.</p>
              <p>#5# Neso samaṇo samaṇako eso yāva { 2 Ma. yāvāhaṁ. Yu. yāva jānāmi. } ahaṁ pajānāmi yadi vā { 3 Ma. Yu. so.}</p>
              <p>#6# samaṇo yadi vā { 4 Ma. Yu. so.} samaṇakoti. Atha kho sūcilomo yakkho yena</p>
              <p>#7# bhagavā tenupasaṅkami upasaṅkamitvā bhagavato kāyaṁ upanāmesi.</p>
              <p>#8# Atha kho bhagavā kāyaṁ apanāmesi. Atha kho sūcilomo yakkho bhagavantaṁ</p>
              <p>#9# etadavoca bhāyasi maṁ samaṇāti. Na khvāhantaṁ āvuso bhāyāmi api</p>
              <p>#10# ca { 5 Yu. kho.} te samphasso pāpakoti. Pañhantaṁ samaṇa pucchissāmi sace</p>
              <p>#11# me na byākāsi cittaṁ vā te khipissāmi hadayaṁ vā te</p>
              <p>#12# phālessāmi pādesu vā gahetvā pāragaṅgāya khipissāmīti.</p>
              <p>#13# Na khvāhantaṁ āvuso passāmi sadevake loke samārake sabrahmake</p>
              <p>#14# sassamaṇabrāhmaṇiyā pajāya sadevamanussāya yo me cittaṁ vā</p>
              <p>#15# khipeyya hadayaṁ vā phāleyya pādesu vā gahetvā pāragaṅgāya</p>
              <p>#16# khipeyya api ca tvaṁ āvuso puccha yadākaṅkhasīti. Atha kho</p>
              <p>#17# sūcilomo yakkho bhagavantaṁ gāthāya ajjhabhāsi</p>
              <p>#18#      [320] Rāgo ca doso ca kutonidānā</p>
              <p>-- ^a^Thai 25.379^ea^ --</p>
              <p>#0#                Aratī ratī lomahaṁso kutojā</p>
              <p>#1#                kuto samuṭṭhāya mano vitakkā</p>
              <p>#2#                kumārakā dhaṅkamivossajanti { 1 Yu. vaṅka ....}.</p>
              <p>#3#                Rāgo ca doso ca itonidānā</p>
              <p>#4#                aratī ratī lomahaṁso itojā</p>
              <p>#5#                ito samuṭṭhāya mano vitakkā</p>
              <p>#6#                kumārakā dhaṅkamivossajanti { 2 Yu. vaṅka ....}.</p>
              <p>#7#            Snehajā attasambhūtā nigrodhasseva khandhajā</p>
              <p>#8#            puthū visattā kāmesu māluvāva vitatā vane.</p>
              <p>#9#                Ye naṁ pajānanti yatonidānaṁ</p>
              <p>#10#                te naṁ vinodenti suṇohi yakkha</p>
              <p>#11#                tathuttaraṁ { 3 Po. taduttaraṁ. Ma. Yu. te duttaraṁ} oghamimaṁ taranti</p>
              <p>#12#                atiṇṇapubbaṁ apunabbhavāyāti.</p>
              <p>#13#                     Sūcilomasuttaṁ pañcamaṁ.</p>
              <p>#14#                      -------------</p>
            </h4>
            <h4>
              <h4n>6. dhammacariyasuttaṃ</h4n>
              <p>#15#          Suttanipāte dutiyassa cūḷavaggassa chaṭṭhaṁ dhammacariyasuttaṁ</p>
              <p>#16#    [321] 6 Dhammacariyaṁ brahmacariyaṁ etadāhu vasuttamaṁ</p>
              <p>#17#            pabbajitopi ce hoti agārasmā { 4 Ma. agārā. } anagāriyaṁ.</p>
              <p>#18#            So ce mukharajātiko vihesābhirato migo { 5 Ma. Yu. mago.}</p>
              <p>-- ^a^Thai 25.380^ea^ --</p>
              <p>#0#            Jīvitaṁ tassa pāpiyo rajaṁ vaḍḍheti attano.</p>
              <p>#1#            Kalahābhirato bhikkhu mohadhammena āvuto { 1 Yu. āvaṭo.}</p>
              <p>#2#            akkhātampi na jānāti dhammaṁ buddhena desitaṁ.</p>
              <p>#3#            Vihesaṁ bhāvitattānaṁ avijjāya purakkhato</p>
              <p>#4#            saṅkilesaṁ na jānāti maggaṁ nirayagāminaṁ</p>
              <p>#5#            vinipātaṁ samāpanno gabbhā gabbhaṁ tamā tamaṁ</p>
              <p>#6#            sa ve tādisako bhikkhu pecca dukkhaṁ nigacchati.</p>
              <p>#7#            Gūdhakūpo { 2 Ma. Yu. gūthakūpo.} yathā assa sampuṇṇo gaṇavassiko</p>
              <p>#8#            yo ca evarūpo assa dubbisodho hi saṅgaṇo.</p>
              <p>#9#            Yaṁ evarūpaṁ jānātha bhikkhavo gehanissitaṁ</p>
              <p>#10#            pāpicchaṁ pāpasaṅkappaṁ pāpāacāragocaraṁ.</p>
              <p>#11#            Sabbe samaggā hutvāna abhinibbijjiyātha { 3 Ma. abhinibbajjiyātha. Yu. abhinibbijjayātha. } naṁ</p>
              <p>#12#            karaṇḍaṁ { 4 Po. kāraṇḍaṁva. Ma. Yu. kāraṇḍavaṁ.} va niddhamatha kasambuṁ avakassatha { 5 Ma. Yu. apakassatha.}</p>
              <p>#13#            tato palāse { 6 Ma. yu palāpe. } vāhetha assamaṇe samaṇamānine.</p>
              <p>#14#            Niddhamitvāna pāpicche pāpāacāragocare</p>
              <p>#15#            suddhā suddhehi saṁvāsaṁ kappayavho patissatā { 7 Po. patissavā.}</p>
              <p>#16#            tato samaggā nipakā dukkhassantaṁ karissathāti.</p>
              <p>#17#                      Dhammacariyasuttaṁ chaṭṭhaṁ.</p>
            </h4>
            <h4>
              <h4n>7. brāhmaṇadhammikasuttaṃ</h4n>
              <p>-- ^a^Thai 25.381^ea^ --</p>
              <p>#0#                 Suttanipāte dutiyassa cūḷavaggassa</p>
              <p>#1#                   sattamaṁ brāhmaṇadhammikasuttaṁ</p>
              <p>#2#      [322] 7 Evamme sutaṁ. Ekaṁ samayaṁ bhagavā sāvatthiyaṁ</p>
              <p>#3# viharati jetavane anāthapiṇḍikassa ārāme. Atha kho sambahulā</p>
              <p>#4# kosalakā brāhmaṇamahāsālā jiṇṇā vuḍḍhā mahallakā addhagatā</p>
              <p>#5# vayo anuppattā yena bhagavā tenupasaṅkamiṁsu</p>
              <p>#6# upasaṅkamitvā bhagavatā saddhiṁ sammodiṁsu sammodanīyaṁ kathaṁ sārāṇīyaṁ</p>
              <p>#7# vītisāretvā ekamantaṁ nisīdiṁsu. Ekamantaṁ nisinnā kho te</p>
              <p>#8# brāhmaṇamahāsālā bhagavantaṁ etadavocuṁ sandissanti nu kho bho</p>
              <p>#9# gotama etarahi brāhmaṇā porāṇānaṁ brāhmaṇānaṁ brāhmaṇadhammeti.</p>
              <p>#10# Na kho brāhmaṇā sandissanti etarahi brāhmaṇā</p>
              <p>#11# porāṇānaṁ brāhmaṇānaṁ brāhmaṇadhammeti. Sādhu no bhavaṁ { 1 Po. so.}</p>
              <p>#12# gotamo porāṇānaṁ brāhmaṇānaṁ brāhmaṇadhammaṁ bhāsatu sace</p>
              <p>#13# bhoto gotamassa agarūti. Tena hi brāhmaṇā suṇātha sādhukaṁ</p>
              <p>#14# manasikarotha bhāsissāmīti. Evaṁ bhoti kho te brāhmaṇamahāsālā</p>
              <p>#15# bhagavato paccassosuṁ. Bhagavā etadavoca</p>
              <p>#16#      [323] Isayo pubbakā āsuṁ saññatattā tapassino</p>
              <p>#17#            pañca kāmaguṇe hitvā attadatthamacārisuṁ</p>
              <p>#18#            na pasū brāhmaṇānāsuṁ na hiraññaṁ na dhāniyaṁ</p>
              <p>#19#            sajjhāyadhanadhaññāsuṁ brahmaṁ nidhiṁ apālayuṁ { 2 Po. brahmanidhimapālayuṁ. Ma. Yu. brahmaṁ nidhimapālayuṁ.}</p>
              <p>-- ^a^Thai 25.382^ea^ --</p>
              <p>#0#            Yaṁ nesaṁ pakataṁ āsi dvārabhattaṁ upaṭṭhitaṁ</p>
              <p>#1#            saddhāpakatamesānaṁ dātave tadamaññisuṁ.</p>
              <p>#2#            Nānārattehi vatthehi sayanehāvasathehi ca</p>
              <p>#3#            phītā janapadā raṭṭhā te namassiṁsu brāhmaṇe.</p>
              <p>#4#            Avajjhā brāhmaṇā āsuṁ ajeyyā dhammarakkhitā</p>
              <p>#5#            na ne koci nivāresi kuladvāresu sabbaso.</p>
              <p>#6#            Aṭṭhacattāḷīsaṁ vassāni (komāra) brahmacariyaṁ cariṁsu te</p>
              <p>#7#            vijjācaraṇapariyeṭṭhiṁ { 1 Yu. ... pariyiṭṭhiṁ.} acaruṁ brāhmaṇā pure.</p>
              <p>#8#            Na brāhmaṇā aññamagamuṁ napi bhariyaṁ kiṇiṁsu te</p>
              <p>#9#            sampiyeneva saṁvāsaṁ saṅgantvā samarocayuṁ.</p>
              <p>#10#            Aññatra tamhā samayā utuveramaṇimpati { 2 Po. utuveramaṇīpati}</p>
              <p>#11#            antarā methunaṁ dhammaṁ nāssu gacchanti brāhmaṇā.</p>
              <p>#12#            Brahmacariyañca sīlañca ajjavaṁ maddavaṁ tapaṁ</p>
              <p>#13#            soraccaṁ avihiṁsañca khantiñcāpi avaṇṇayuṁ.</p>
              <p>#14#            Yo nesaṁ paramo āsi brahmā daḷhaparakkamo</p>
              <p>#15#            sa vāpi methunaṁ dhammaṁ supinantena { 3 Po. Ma. supinantepi } nāgamā.</p>
              <p>#16#            Tassa vattamanusikkhantā idheke viññujātikā</p>
              <p>#17#            brahmacariyañca sīlañca khantiñcāpi avaṇṇayuṁ.</p>
              <p>#18#            Taṇḍulaṁ sayanaṁ vatthaṁ sappitelañca yāciya</p>
              <p>#19#            dhammena samodhānetvā { 4 Yu. samudānetvā.} tato yaññamakappayuṁ</p>
              <p>-- ^a^Thai 25.383^ea^ --</p>
              <p>#0#            Upaṭṭhitasmiṁ yaññasmiṁ nāssu gāvo haniṁsu te.</p>
              <p>#1#            Yathā mātā pitā bhātā aññe vāpi ca ñātakā</p>
              <p>#2#            gāvo no paramā mittā yāsu jāyanti osathā.</p>
              <p>#3#            Annadā baladā cetā vaṇṇadā sukhadā tathā</p>
              <p>#4#            etamatthavasaṁ ñatvā nāssu gāvo haniṁsu te.</p>
              <p>#5#            Sukhumālā mahākāyā vaṇṇavanto yasassino</p>
              <p>#6#            brāhmaṇā sehi dhammehi kiccākiccesu ussukā</p>
              <p>#7#            yāya { 1 Po. Ma. yāva.} loke avattiṁsu sukhamedhitthayampajā.</p>
              <p>#8#            Tesaṁ āsi vipallāso disvāna aṇuto aṇuṁ</p>
              <p>#9#            rājino ca viyākāraṁ nāriyo ca samalaṅkatā</p>
              <p>#10#            rathe cājaññasaṁyutte sukate citrasibbane</p>
              <p>#11#            nivesane nivese ca vibhatte bhāgaso mite</p>
              <p>#12#            gomaṇḍalaparibyuḷhaṁ { 2 Yu. paribbūḷhaṁ.} nārivaragaṇāyutaṁ</p>
              <p>#13#            uḷāraṁ mānusaṁ bhogaṁ abhijjhāyiṁsu brāhmaṇā.</p>
              <p>#14#            Te tattha mante ganthetvā okkākaṁ tadupāgamuṁ</p>
              <p>#15#            pahūtadhanadhaññosi</p>
              <p>#16#            (yajassu bahu te vittaṁ) yajassu bahu te dhanaṁ.</p>
              <p>#17#            Tato ca rājā saññatto brāhmaṇehi rathesabho</p>
              <p>#18#            assamedhaṁ purisamedhaṁ (sammāpāsaṁ) vājapeyyaṁ niraggaḷaṁ.</p>
              <p>-- ^a^Thai 25.384^ea^ --</p>
              <p>#0#            Ete yāge yajitvāna brāhmaṇānaṁ adā dhanaṁ</p>
              <p>#1#            gāvo sayanañca vatthañca nāriyo ca samalaṅkatā</p>
              <p>#2#            rathe cājaññasaṁyutte sukate citrasibbane { 1 Ma. sabbattha cittasibbaneti dissati.}</p>
              <p>#3#            nivesanāni rammāni suvibhattāni sabbaso { 2 Ma. Yu. bhāgaso.}</p>
              <p>#4#            nānādhaññassa pūretvā brāhmaṇānaṁ adā dhanaṁ.</p>
              <p>#5#            Te ca tattha dhanaṁ laddhā sannidhiṁ samarocayuṁ</p>
              <p>#6#            tesaṁ icchāvatiṇṇānaṁ bhiyyo taṇhā pavaḍḍhatha</p>
              <p>#7#            te tattha mante ganthetvā okkākaṁ punamupāgamuṁ.</p>
              <p>#8#            Yathā āpo ca paṭhavī ca hiraññaṁ dhanadhāniyaṁ</p>
              <p>#9#            evaṁ gāvo manussānaṁ parikkhāro so hi pāṇinaṁ</p>
              <p>#10#            yajassu bahu te vittaṁ yajassu bahu te dhanaṁ.</p>
              <p>#11#            Tato ca rājā saññatto brāhmaṇehi rathesabho</p>
              <p>#12#            nekā satasahassiyo gāvo yaññe aghātayi.</p>
              <p>#13#            Na pādā na visāṇena nāssu hiṁsanti kenaci</p>
              <p>#14#            gāvo eḷakasamānā soratā kumbhadūhanā</p>
              <p>#15#            tā visāṇe gahetvāna rājā satthena ghātayi.</p>
              <p>#16#            Tato ca devā pitaro indo asurarakkhasā</p>
              <p>#17#            adhammo iti pakkanduṁ yaṁ sattaṁ nipatī gave.</p>
              <p>#18#            Tayo rogā pure āsuṁ icchā anasanañjarā</p>
              <p>#19#            pasūnañca samārambhā aṭṭhānavutimāgamuṁ.</p>
              <p>-- ^a^Thai 25.385^ea^ --</p>
              <p>#0#            Eso adhammo daṇḍānaṁ okkanto puraṇo { 1 Ma. purāṇo.} ahu { 2 Po. Yu. ahū.}</p>
              <p>#1#            adūsikāyo { 3 Po. adūsikā ye.} haññanti dhammā dhaṁsanti yājakā.</p>
              <p>#2#            Evameso anudhammo porāṇo viññugarahito</p>
              <p>#3#            yattha edisakaṁ passati yajakaṁ { 4 Po. yājakaṁ. Ma. Yu. ājakaṁ. } garahatī jano.</p>
              <p>#4#            Evaṁ dhamme viyāpanne vibhinnā suddavessikā</p>
              <p>#5#            puthū vibhinnā khattiyā patiṁ bhariyā { 5 Ma. patiṁ bhariyāvamaññatha.} avamaññatha.</p>
              <p>#6#            Khattiyā brahmabandhū ca ye caññe gottarakkhitā</p>
              <p>#7#            jātivādaṁ niraṅkatvā kāmānaṁ vasamupāgamunti { 6 Po. kāmānaṁ vasamāgamuṁ. Ma. vasamanvagunti.}.</p>
              <p>#8#      [324] Evaṁ vutte te brāhmaṇamahāsālā bhagavantaṁ</p>
              <p>#9# etadavocuṁ abhikkantaṁ bho gotama abhikkantaṁ bho gotama</p>
              <p>#10# seyyathāpi bho gotama nikkujjitaṁ vā ukkujjeyya paṭicchannaṁ vā</p>
              <p>#11# vivareyya mūḷhassa vā maggaṁ ācikkheyya andhakāre vā</p>
              <p>#12# telapajjotaṁ dhāreyya cakkhumanto rūpāni dakkhantīti ^a^ PTS. Sn , 55 ^ea^ evamevaṁ</p>
              <p>#13# bhotā gotamena anekapariyāyena dhammo pakāsito ete mayaṁ</p>
              <p>#14# bhavantaṁ gotamaṁ saraṇaṁ gacchāma dhammañca bhikkhusaṅghañca upāsake</p>
              <p>#15# no bhavaṁ gotamo dhāretu ajjatagge pāṇupete saraṇaṅgateti.</p>
              <p>#16#                   Brāhmaṇadhammikasuttaṁ sattamaṁ.</p>
              <p>#17#                       -----------</p>
            </h4>
            <h4>
              <h4n>8. nāvāsuttaṃ</h4n>
              <p>-- ^a^Thai 25.386^ea^ --</p>
              <p>#0#           Suttanipāte dutiyassa cūḷavaggassa aṭṭhamaṁ nāvāsuttaṁ</p>
              <p>#1#        [325] 8 Yasmā hi dhammaṁ puriso vijaññā</p>
              <p>#2#                indaṁva naṁ devatā pūjayeyya</p>
              <p>#3#                so pūjito tasmiṁ pasannacitto</p>
              <p>#4#                bahussuto pātukaroti dhammaṁ.</p>
              <p>#5#                Tadaṭṭhikatvāna nisamma dhīro</p>
              <p>#6#                dhammānudhammaṁ paṭipajjamāno</p>
              <p>#7#                viññū vibhāvī nipuṇo ca hoti</p>
              <p>#8#                yo tādisaṁ bhajati appamatto.</p>
              <p>#9#                Khuddañca bālaṁ upasevamāno</p>
              <p>#10#                anāgatatthañca usuyyakañca</p>
              <p>#11#                idheva dhammaṁ avibhāvayitvā</p>
              <p>#12#                avitiṇṇakaṅkho maraṇaṁ upeti.</p>
              <p>#13#                Yathā naro āpagaṁ otaritvā</p>
              <p>#14#                mahodakaṁ salilaṁ sīghasotaṁ</p>
              <p>#15#                so vuyhamāno anusotagāmī</p>
              <p>#16#                kiṁ so pare sakkhati tārayetuṁ.</p>
              <p>#17#                Tatheva dhammaṁ avibhāvayitvā</p>
              <p>#18#                bahussutānaṁ anisāmayatthaṁ</p>
              <p>#19#                sayaṁ ajānaṁ avitiṇṇakaṅkho</p>
              <p>-- ^a^Thai 25.387^ea^ --</p>
              <p>#0#                Kiṁ so pare sakkhati nijjhapetuṁ.</p>
              <p>#1#                Yathāpi nāvaṁ daḷhamāruhitvā</p>
              <p>#2#                piyenarittena samaṅgibhūto</p>
              <p>#3#                so tāraye tattha bahūpi aññe</p>
              <p>#4#                tatrūpayaññū kusalo matimā { 1 Ma. Yu. mutīmā.}</p>
              <p>#5#                evampi yo vedagu bhāvitatto</p>
              <p>#6#                bahussuto hoti avedhadhammo</p>
              <p>#7#                so kho pare nijjhapaye pajānaṁ</p>
              <p>#8#                sotāvadhānopanisūpapanne.</p>
              <p>#9#                Tasmā have sappurisaṁ bhajetha</p>
              <p>#10#                medhāvinañceva bahussutañca</p>
              <p>#11#                aññāya atthaṁ paṭipajjamāno</p>
              <p>#12#                viññātadhammo sa { 2 Yu. so.} sukhaṁ labhethāti.</p>
              <p>#13#                       Nāvāsuttaṁ aṭṭhamaṁ</p>
              <p>#14#                         -------</p>
            </h4>
            <h4>
              <h4n>9. kiṃsīlasuttaṃ</h4n>
              <p>#15#            suttanipāte dutiyassa cūḷavaggassa navamaṁ kiṁsīlasuttaṁ</p>
              <p>#16#    [326] 9 Kiṁsīlo kiṁsamācāro kāni kammāni brūhayaṁ</p>
              <p>#17#            naro sammāniviṭṭhassa uttamatthañca pāpuṇe.</p>
              <p>#18#                  Vuḍḍhāpacāyī anusuyyako siyā</p>
              <p>-- ^a^Thai 25.388^ea^ --</p>
              <p>#0#                Kālaññu cassa gurunaṁ { 1 Ma. garūnaṁ. Yu. garunaṁ.} dassanāya</p>
              <p>#1#                dhammiṁ kathaṁ erayitaṁ khaṇaññū</p>
              <p>#2#                suṇeyya sakkacca subhāsitāni.</p>
              <p>#3#                Kālena gacche gurunaṁ { 1 Ma. garūnaṁ. Yu. garunaṁ.} sakāsaṁ</p>
              <p>#4#                thambhaṁ niraṅkatvā nivātavuttī</p>
              <p>#5#                atthaṁ dhammaṁ saṁyamaṁ { 2 Yu. saññamaṁ.} brahmacariyaṁ</p>
              <p>#6#                anussare ceva sammācare { 3 Ma. Yu. samācare.} ca.</p>
              <p>#7#                Dhammārāmo dhammarato</p>
              <p>#8#                dhamme ṭhito dhammavinicchayaññū</p>
              <p>#9#                nevācare dhammasandosavādaṁ</p>
              <p>#10#                tacchehi nīyetha subhāsitehi.</p>
              <p>#11#                Hassaṁ ca { 4 Ma. Yu.  casaddo na dissati.} jappaṁ paridevaṁ padosaṁ</p>
              <p>#12#                māyākataṁ kūhanaṁ { 5 Ma. Yu. kuhanaṁ.} giddhimānaṁ</p>
              <p>#13#                sārambhakakkassakasāvamucchaṁ { 6 Ma. sārambhaṁ kakkasaṁ kasāvañca mucchaṁ.}</p>
              <p>#14#                hitvā care vītamado ṭhitatto.</p>
              <p>#15#                Viññātasārāni subhāsitāni</p>
              <p>#16#                sutañca viññāta samādhisāraṁ</p>
              <p>#17#                na tassa paññā ca sutañca vaḍḍhati</p>
              <p>#18#                yo sāhaso hoti naro pamatto.</p>
              <p>#19#                Dhamme ca ye ariyappavedite ratā</p>
              <p>-- ^a^Thai 25.389^ea^ --</p>
              <p>#0#                Anuttarā te vacasā manasā kammunā ca</p>
              <p>#1#                te santisoraccasamādhisaṇṭhitā</p>
              <p>#2#                sutassa paññāya ca sāramajjhagūti.</p>
              <p>#3#                       Kiṁsīlasuttaṁ navamaṁ.</p>
              <p>#4#                        ---------</p>
            </h4>
            <h4>
              <h4n>10. uṭṭhānasuttaṃ</h4n>
              <p>#5#           Suttanipāte dutiyassa cūḷavaggassa dasamaṁ uṭṭhānasuttaṁ</p>
              <p>#6#   [327] 10 Uṭṭhahatha nisīdatha ko attho supitena vo</p>
              <p>#7#            āturānaṁ hi kā niddā sallaviddhāna ruppataṁ.</p>
              <p>#8#            Uṭṭhahatha nisīdatha daḷhaṁ sikkhatha santiyā</p>
              <p>#9#      mā vo pamatte viññāya (maccurājā) amohayittha vasānuge.</p>
              <p>#10#            Yāya devā manussā ca sitā tiṭṭhanti atthikā</p>
              <p>#11#            tarathetaṁ visattikaṁ khaṇo vo { 1 Ma. Yu. ve.} mā upaccagā</p>
              <p>#12#            khaṇātītā hi socanti nirayamhi samappitā.</p>
              <p>#13#            Pamādo rajo pamādā { 2 Ma. pamādo. Yu. ayaṁ pāṭho natthi.} pamādānupatito rajo</p>
              <p>#14#            appamādena vijjāya abbūḷhe { 3 Ma. Yu. abbahe.} sallamattanoti.</p>
              <p>#15#                         Uṭṭhānasuttaṁ dasamaṁ.</p>
              <p>#16#                           --------</p>
            </h4>
            <h4>
              <h4n>11. rāhulasuttaṃ</h4n>
              <p>-- ^a^Thai 25.390^ea^ --</p>
              <p>#0#         Suttanipāte dutiyassa cūḷavaggassa ekādasamaṁ rāhulasuttaṁ</p>
              <p>#1#   [328] 11 Kacci abhiṇhasaṁvāsā nāvajānāsi paṇḍitaṁ</p>
              <p>#2#            okkādhāro { 1 Ma. Yu. ukkādhāro.} manussānaṁ kacci apacito tayā.</p>
              <p>#3#            Nāhaṁ abhiṇhasaṁvāsā avajānāmi paṇḍitaṁ</p>
              <p>#4#            okkādhāro { 2 Ma. Yu. ukkādhāro.} manussānaṁ niccaṁ apacito mayā.</p>
              <p>#5#            Pañca kāmaguṇe hitvā piyarūpe manorame</p>
              <p>#6#            saddhāya gharā nikkhamma dukkhassantakaro bhava.</p>
              <p>#7#            Mitte bhajassu kalyāṇe pantañca { 3 patthañcātipi pāṭho.} sayanāsanaṁ</p>
              <p>#8#            vivittaṁ appanigghosaṁ mattaññū hohi bhojane.</p>
              <p>#9#            Cīvare piṇḍapāte ca paccaye sayanāsane</p>
              <p>#10#            etesu taṇhamākāsi { 4 taṇhaṁ mākāsītipi.} mā lokaṁ punarāgami</p>
              <p>#11#            saṁvuto pātimokkhasmiṁ indriyesu ca pañcasu</p>
              <p>#12#            satī kāyagatā tyatthu nibbidābahulo bhava.</p>
              <p>#13#            Nimittaṁ parivajjehi subhaṁ rāgūpasañhitaṁ</p>
              <p>#14#            asubhāya cittaṁ bhāvehi ekaggaṁ susamāhitaṁ</p>
              <p>#15#            animittañca bhāvehi mānānusayamujjaha</p>
              <p>#16#            tato mānābhisamayā upasanto carissasīti.</p>
              <p>#17# Itthaṁ sudaṁ bhagavā āyasmantaṁ rāhulaṁ imāhi gāthāhi abhiṇhaṁ ovadatīti.</p>
              <p>#18#                    Rāhulasuttaṁ ekādasamaṁ.</p>
            </h4>
            <h4>
              <h4n>12. nigrodhakappasuttaṃ</h4n>
              <p>-- ^a^Thai 25.391^ea^ --</p>
              <p>#0#        Suttanipāte dutiyassa cūḷavaggassa dvādasamaṁ vaṅgīsasuttaṁ { 1 Ma. nigrodhakappasuttaṁ.}</p>
              <p>#1#      [329] 12 Evamme sutaṁ. Ekaṁ samayaṁ bhagavā āḷaviyaṁ viharati</p>
              <p>#2# aggāḷave cetiye. Tena kho pana samayena āyasmato vaṅgīsassa</p>
              <p>#3# upajjhāyo nigrodhakappo nāma thero aggāḷave cetiye</p>
              <p>#4# aciraparinibbuto hoti. Atha kho āyasmato vaṅgīsassa rahogatassa</p>
              <p>#5# paṭisallīnassa evaṁ cetaso parivitakko udapādi parinibbuto nu kho</p>
              <p>#6# me upajjhāyo udāhu no ^a^ PTS. Sn , 60 ^ea^ parinibbutoti. Atha kho āyasmā</p>
              <p>#7# vaṅgīso sāyaṇhasamayaṁ paṭisallānā vuṭṭhito yena bhagavā tenupasaṅkami</p>
              <p>#8# upasaṅkamitvā bhagavantaṁ abhivādetvā ekamantaṁ nisīdi. Ekamantaṁ</p>
              <p>#9# nisinno kho āyasmā vaṅgīso bhagavantaṁ etadavoca idha</p>
              <p>#10# mayhaṁ bhante rahogatassa paṭisallīnassa evaṁ cetaso parivitakko</p>
              <p>#11# udapādi parinibbuto nu kho me upajjhāyo udāhu no parinibbutoti.</p>
              <p>#12# Atha kho āyasmā vaṅgīso uṭṭhāyāsanā ekaṁsaṁ cīvaraṁ</p>
              <p>#13# katvā yena bhagavā tenañjalimpaṇāmetvā bhagavantaṁ gāthāya</p>
              <p>#14# ajjhabhāsi</p>
              <p>#15#          [330] Pucchāma satthāraṁ anomapaññaṁ</p>
              <p>#16#                diṭṭheva dhamme yo vicikicchānaṁ</p>
              <p>#17#                chettā aggāḷave kālamakāsi bhikkhu</p>
              <p>#18#                ñāto yasassī abhinibbutatto.</p>
              <p>-- ^a^Thai 25.392^ea^ --</p>
              <p>#0#                Nigrodhakappo iti tassa nāmaṁ</p>
              <p>#1#                tayā kataṁ bhagavā brāhmaṇassa</p>
              <p>#2#                so taṁ namassaṁ acariṁ mutyapekkho</p>
              <p>#3#                āraddhaviriyo daḷhadhammadassī.</p>
              <p>#4#                Taṁ sāvakaṁ sakka mayampi sabbe</p>
              <p>#5#                aññātumicchāma samantacakkhu</p>
              <p>#6#                samavaṭṭhitā no savanāya sotā</p>
              <p>#7#                tuvaṁ no satthā tvamanuttarosi.</p>
              <p>#8#                Chindeva no vicikicchaṁ brūhi metaṁ</p>
              <p>#9#                parinibbutaṁ vedaya bhūripañña</p>
              <p>#10#                majjhe ca { 1 Yu. va.} no bhāsa samantacakkhu</p>
              <p>#11#                sakkova devānaṁ sahassanetto.</p>
              <p>#12#                Ye keci ganthā idha mohamaggā</p>
              <p>#13#                aññāṇapakkhā vicikicchaṭhānā</p>
              <p>#14#                tathāgataṁ patvā na te bhavanti</p>
              <p>#15#                cakkhuṁ hi etaṁ paramaṁ narānaṁ.</p>
              <p>#16#                No ce hi jātu puriso kilese</p>
              <p>#17#                vāto yathā abbhaghanaṁ vihāne</p>
              <p>#18#                tamovassa nivuto sabbaloko</p>
              <p>-- ^a^Thai 25.393^ea^ --</p>
              <p>#0#                Na jotimantopi narā tapeyyuṁ.</p>
              <p>#1#                Dhīrā ca pajjotakarā bhavanti</p>
              <p>#2#                taṁ taṁ ahaṁ dhīra tatheva maññe</p>
              <p>#3#                vipassinaṁ jānamupāgamamha</p>
              <p>#4#                parisāsu no āvikarohi kappaṁ.</p>
              <p>#5#                Khippaṁ giraṁ eraya vaggu vagguṁ</p>
              <p>#6#                haṁsāva { 1 Ma. haṁsova.} paggayha saṇiṁ { 2 Ma. saṇikaṁ.} nikujja { 3 Ma. Yu. nikūja.}</p>
              <p>#7#                bindussarena suvikappitena</p>
              <p>#8#                sabbeva te ujjugatā suṇoma.</p>
              <p>#9#                Pahīnajātimaraṇaṁ asesaṁ</p>
              <p>#10#                niggayha dhonaṁ vadessāmi dhammaṁ</p>
              <p>#11#                na kāmakāro hi puthujjanānaṁ</p>
              <p>#12#                saṅkheyyakāro ca tathāgatānaṁ.</p>
              <p>#13#                Sampannaveyyākaraṇaṁ tvayidaṁ { 4 Ma. tavedaṁ.}</p>
              <p>#14#                samujjapaññassa { 5 Ma. Yu.  samujjupaññassa.} samuggahītaṁ</p>
              <p>#15#                ayamañjalī pacchimo suppaṇāmito</p>
              <p>#16#                mā mohayī jānamanomapañña.</p>
              <p>#17#                Parovaraṁ ariyadhammaṁ viditvā</p>
              <p>#18#                mā mohayī jānamanomavīra</p>
              <p>#19#                vāriṁ yathā ghammani ghammatatto</p>
              <p>-- ^a^Thai 25.394^ea^ --</p>
              <p>#0#                Vācābhikaṅkhāmi sutassa { 1 Ma. sutaṁpavassa.} vassa.</p>
              <p>#1#                Yadatthikaṁ { 2 Yu. yadatthiyaṁ.} brahmacariyaṁ acāri { 3 Ma. acarī.}</p>
              <p>#2#                kappāyano kiñcissa { 4 Ma. Yu. kaccissa. } taṁ amoghaṁ</p>
              <p>#3#                nibbāyi so ādu saupādiseso { 5 ^a^ PTS. Sn ,}</p>
              <p>#4#                yathā vimutto ahu taṁ suṇoma.</p>
              <p>#5#                Acchecchi taṇhaṁ idha nāmarūpe (ti bhagavā)</p>
              <p>#6#                kaṇhassa sotaṁ dīgharattānusayitaṁ</p>
              <p>#7#                atāri jātiṁ maraṇaṁ asesaṁ</p>
              <p>#8#                iccabravī bhagavā pañcaseṭṭho.</p>
              <p>#9#            Esa sutvā pasīdāmi vaco te isisattama</p>
              <p>#10#            amoghaṁ kira me puṭṭhaṁ na maṁ vañcesi brāhmaṇo</p>
              <p>#11#            yathāvādī tathākārī ahu buddhassa sāvako</p>
              <p>#12#            acchidā maccuno jālaṁ taṁ taṁ māyāvino daḷhaṁ.</p>
              <p>#13#            Addasa bhagavā ādiṁ { 6 Ma. ādi.} upādānassa kappiyo</p>
              <p>#14#            accagā vata kappāyano maccudheyyaṁ suduttaranti.</p>
              <p>#15#                      Vaṅgīsasuttaṁ dvādasamaṁ.</p>
              <p>#16#                         ---------</p>
            </h4>
            <h4>
              <h4n>13. sammāparibbājanīyasuttaṃ</h4n>
              <p>-- ^a^Thai 25.395^ea^ --</p>
              <p>#0#                Suttanipāte dutiyassa cūḷavaggassa</p>
              <p>#1#                terasamaṁ sammāparibbājaniyasuttaṁ</p>
              <p>#2#       [331] 13 Pucchāmi muniṁ pahūtapaññaṁ</p>
              <p>#3#                tiṇṇaṁ (pāragataṁ { 1 Ma. pāraṁ gataṁ.}) parinibbutaṁ ṭhitattaṁ</p>
              <p>#4#                nikkhamma gharā panujja kāme</p>
              <p>#5#                kathaṁ (bhikkhu) sammā so loke paribbajeyya.</p>
              <p>#6#                Yassa maṅgalā samūhatā (ti bhagavā)</p>
              <p>#7#                uppātā { 2 Yu. uppādā.} supinā ca lakkhaṇā ca</p>
              <p>#8#                sa { 3 Ma. so.} maṅgaladosavippahīno</p>
              <p>#9#                (bhikkhu) sammā so loke paribbajeyya.</p>
              <p>#10#                Rāgaṁ vinayetha mānusesu</p>
              <p>#11#                dibbesu kāmesu cāpi bhikkhu</p>
              <p>#12#                atikkamma bhavaṁ samecca dhammaṁ</p>
              <p>#13#                sammā so loke paribbajeyya.</p>
              <p>#14#                Vipiṭṭhikatvā { 4 Ma. vipiṭṭhikatvāna.  Po. vipiṭṭhakaritvā.} pesuṇāni</p>
              <p>#15#                kodhaṁ kadariyaṁ jaheyya bhikkhu</p>
              <p>#16#                anurodhavirodhavippahīno</p>
              <p>#17#                sammā so loke paribbajeyya.</p>
              <p>-- ^a^Thai 25.396^ea^ --</p>
              <p>#0#                Hitvāna piyañca { 1 Po. piyañceva.} appiyañca</p>
              <p>#1#                anupādāya anissito kuhiñci</p>
              <p>#2#                saṁyojaniyehi vippamutto</p>
              <p>#3#                sammā so loke paribbajeyya.</p>
              <p>#4#                Na so upadhīsu sārameti</p>
              <p>#5#                ādānesu vineyya chandarāgaṁ</p>
              <p>#6#                so anissito anaññaneyyo</p>
              <p>#7#                sammā so loke paribbajeyya.</p>
              <p>#8#                Vacasā manasā ca kammunā ca</p>
              <p>#9#                aviruddho sammā viditvā dhammaṁ</p>
              <p>#10#                nibbānapadābhipatthayāno</p>
              <p>#11#                sammā so loke paribbajeyya.</p>
              <p>#12#                Yo vandati manti na { 2 Ma. nuṇṇameyya.} uṇṇameyya</p>
              <p>#13#                akuṭṭhopi na sandhiyetha bhikkhu</p>
              <p>#14#                laddhā parabhojanaṁ na majje</p>
              <p>#15#                sammā so loke paribbajeyya.</p>
              <p>#16#                Lobhañca bhavañca vippahāya</p>
              <p>#17#                virato chedanabandhanato { 3 Ma. chedanabandhanā ca.} bhikkhu</p>
              <p>#18#                so tiṇṇakathaṅkatho visallo</p>
              <p>#19#                sammā so loke paribbajeyya.</p>
              <p>-- ^a^Thai 25.397^ea^ --</p>
              <p>#0#                Sāruppamattano viditvā</p>
              <p>#1#                na { 1 Ma. no.} ca bhikkhu hiṁseyya kañci loke</p>
              <p>#2#                yathātathaṁ { 2 Ma. Yu. yathātathidaṁ.} dhammaṁ viditvā</p>
              <p>#3#                sammā so loke paribbajeyya.</p>
              <p>#4#                Yassānusayā na santi keci</p>
              <p>#5#                mūlā { 3 Ma. mūlā ca.} akusalā samūhatā se</p>
              <p>#6#                so nirāsaso { 4 vaṇṇanāyaṁ nirāso.  Ma. nirāso anāsisāno. Yu. nirāsayo anāsasāno.} anāsasāno</p>
              <p>#7#                sammā so loke paribbajeyya.</p>
              <p>#8#                Āsavakhīṇo pahīnamāno</p>
              <p>#9#                sabbaṁ rāgapathaṁ upātivatto</p>
              <p>#10#                danto parinibbuto ṭhitatto</p>
              <p>#11#                sammā so loke paribbajeyya.</p>
              <p>#12#                Saddho sutavā niyāmadassī</p>
              <p>#13#                vaggagatesu na vaggasārī</p>
              <p>#14#                dhīro lobhaṁ dosaṁ vineyya paṭighaṁ</p>
              <p>#15#                sammā so loke paribbajeyya.</p>
              <p>#16#                Saṁsuddhajino vivaṭacchado</p>
              <p>#17#                dhammesu vasī pāragū anejo</p>
              <p>-- ^a^Thai 25.398^ea^ --</p>
              <p>#0#                Saṅkhāranirodhañāṇakusalo</p>
              <p>#1#                sammā so loke paribbajeyya.</p>
              <p>#2#                Atītesu anāgatesu cāpi</p>
              <p>#3#                kappātīto aticcasuddhipañño</p>
              <p>#4#                sabbāyatanehi vippamutto</p>
              <p>#5#                sammā so loke paribbajeyya.</p>
              <p>#6#                Aññāya padaṁ samecca dhammaṁ</p>
              <p>#7#                vivaṭaṁ disvāna pahānamāsavānaṁ</p>
              <p>#8#                sabbūpadhīnaṁ parikkhayā no { 1 Yu. ayaṁ pāṭho natthi.}</p>
              <p>#9#                sammā so loke paribbajeyya.</p>
              <p>#10#                Addhā hi bhagavā tatheva etaṁ</p>
              <p>#11#                yo so evaṁvihāri danto bhikkhu</p>
              <p>#12#                sabbasaṁyojaniye vītivatto</p>
              <p>#13#                sammā so loke paribbajeyyāti.</p>
              <p>#14#                Sammāparibbājaniyasuttaṁ terasamaṁ.</p>
              <p>#15#                       -----------</p>
            </h4>
            <h4>
              <h4n>14. dhammikasuttaṃ</h4n>
              <p>#16#          Suttanipāte dutiyassa cūḷavaggassa cuddasamaṁ dhammikasuttaṁ</p>
              <p>#17#      [332] 14 Evamme sutaṁ. Ekaṁ samayaṁ bhagavā sāvatthiyaṁ</p>
              <p>#18# viharati jetavane anāthapiṇḍikassa ārāme. Atha kho dhammiko</p>
              <p>-- ^a^Thai 25.399^ea^ --</p>
              <p>#0# Upāsako pañcahi upāsakasatehi saddhiṁ yena bhagavā tenupasaṅkami</p>
              <p>#1# upasaṅkamitvā bhagavantaṁ abhivādetvā ekamantaṁ nisīdi.</p>
              <p>#2# Ekamantaṁ nisinno kho dhammiko upāsako bhagavantaṁ gāthāya</p>
              <p>#3# ajjhabhāsi</p>
              <p>#4#          [333] Pucchāmi taṁ gotama bhūripañña</p>
              <p>#5#                kathaṅkaro sāvako sādhu hoti</p>
              <p>#6#                yo vā agārā anagārameti</p>
              <p>#7#                agārino vā panupāsakāse.</p>
              <p>#8#                Tuvañhi lokassa sadevakassa</p>
              <p>#9#                gatiṁ pajānāsi parāyanañca</p>
              <p>#10#                na { 1 Ma. na catthi. Po. natthi.} tatthi tulyo nipuṇatthadassī</p>
              <p>#11#                tuvañhi buddhaṁ pavaraṁ vadanti.</p>
              <p>#12#                Sabbaṁ tuvaṁ ñāṇamavecca dhammaṁ</p>
              <p>#13#                pakāsesi satte anukampamāno</p>
              <p>#14#                vivaṭacchadosi samantacakkhu</p>
              <p>#15#                virocasi vimalo sabbaloke.</p>
              <p>#16#                Agacchi te santike nāgarājā</p>
              <p>#17#                erāvaṇo nāma jinoti sutvā</p>
              <p>#18#                sopi tayā mantayitvājjhagamā</p>
              <p>#19#                sādhūti sutvāna patītarūpo.</p>
              <p>-- ^a^Thai 25.400^ea^ --</p>
              <p>#0#                Rājāpi taṁ vessavaṇo kuvero</p>
              <p>#1#                upeti dhammaṁ paripucchamāno</p>
              <p>#2#                tassāpi tvaṁ pucchito bravīsi { 1 Ma. Yu. brūsi dhīra.}</p>
              <p>#3#                so cāpi sutvāna patītarūpo.</p>
              <p>#4#                Ye kecime titthiyā vādasīlā</p>
              <p>#5#                ājīvakā vā yadi vā niganthā</p>
              <p>#6#                paññāya taṁ nātitaranti sabbe</p>
              <p>#7#                ṭhito vajantaṁ viya sīghagāmiṁ.</p>
              <p>#8#                Ye kecime brāhmaṇā vādasīlā</p>
              <p>#9#                vuḍḍhā vāpi { 2 Ma. Yu. cāpi.} brāhmaṇā santi keci</p>
              <p>#10#                sabbe tayī atthabaddhā bhavanti</p>
              <p>#11#                ye cāpi { 3 Yu. vāpi caññe.} aññe vādino maññamānā.</p>
              <p>#12#                Ayañhi dhammo nipuṇo sukho ca</p>
              <p>#13#                yoyaṁ tayā bhagavā suppavutto</p>
              <p>#14#                tameva sabbe { 4 Ma. sabbepi. } mayaṁ sussumānā { 5 Ma. Yu. sussūsamānā.}</p>
              <p>#15#                taṁ no vada { 6 Yu. tavanno.} pucchito buddhaseṭṭha.</p>
              <p>#16#                Sabbepime bhikkhavo sannisinnā</p>
              <p>#17#                upāsakā cāpi tattheva sotuṁ</p>
              <p>#18#                suṇantu dhammaṁ vimalenānubuddhaṁ</p>
              <p>-- ^a^Thai 25.401^ea^ --</p>
              <p>#0#                Subhāsitaṁ vāsavasseva devā.</p>
              <p>#1#                Suṇātha me bhikkhavo sāvayāmi { 1 Po. sāviyāmivo. Ma. sāvayissāmi.} vo</p>
              <p>#2#                dhammaṁ dhutaṁ tañca carātha { 2 Yu. dharātha.} sabbe</p>
              <p>#3#                iriyāpathaṁ pabbajitānulomikaṁ</p>
              <p>#4#                sevetha naṁ atthadassī matimā { 3 Ma. Yu. mutimā.}.</p>
              <p>#5#                No ve vikāle vicareyya bhikkhu</p>
              <p>#6#                gāme ca piṇḍāya careyya kāle</p>
              <p>#7#                akālacāriṁ hi sajanti saṅgā</p>
              <p>#8#                tasmā vikāle na caranti buddhā.</p>
              <p>#9#                Rūpā ca saddā ca rasā ca gandhā</p>
              <p>#10#                phassā ca ye sammadayanti satte</p>
              <p>#11#                etesu dhammesu vineyya chandaṁ</p>
              <p>#12#                kālena so pavise pātarāsaṁ.</p>
              <p>#13#                Piṇḍaṁ ca bhikkhu samayena laddhā</p>
              <p>#14#                eko paṭikkamma raho nisīde</p>
              <p>#15#                ajjhattacintī na mano bahiddhā</p>
              <p>#16#                nicchāraye saṅgahitattabhāvo.</p>
              <p>#17#                Sacepi so sallape sāvakena</p>
              <p>#18#                aññena vā kenaci bhikkhunā vā</p>
              <p>-- ^a^Thai 25.402^ea^ --</p>
              <p>#0#                Dhammaṁ paṇītaṁ tamudāhareyya</p>
              <p>#1#                na pesuṇaṁ nopi parūpavādaṁ.</p>
              <p>#2#                Vādañhi eke paṭiseniyanti</p>
              <p>#3#                na te pasaṁsāma parittapaññe</p>
              <p>#4#                tato tato ne pasajanti saṅgā</p>
              <p>#5#                cittañhi te tattha gamenti dūre.</p>
              <p>#6#                Piṇḍaṁ vihāraṁ sayanāsanañca</p>
              <p>#7#                āpañca saṅghāṭirajūpavāhanaṁ</p>
              <p>#8#                sutvāna dhammaṁ sugatena desitaṁ</p>
              <p>#9#                saṅkhāya seve varapaññasāvako.</p>
              <p>#10#                Tasmā hi piṇḍe sayanāsane ca</p>
              <p>#11#                āpe ca saṅghāṭirajūpavāhane</p>
              <p>#12#                etesu dhammesu anūpalitto</p>
              <p>#13#                bhikkhu yathā pokkhare vāribindu.</p>
              <p>#14#                Gahaṭṭhavattaṁ pana vo vadāmi</p>
              <p>#15#                yathākaro sāvako sādhu hoti</p>
              <p>#16#                na hesa labbhā sapariggahena</p>
              <p>#17#                phassetu yo kevalo bhikkhudhammo.</p>
              <p>#18#                Pāṇaṁ na hane na ca ghātayeyya</p>
              <p>#19#                na cānujaññā hanataṁ paresaṁ</p>
              <p>-- ^a^Thai 25.403^ea^ --</p>
              <p>#0#                Sabbesu bhūtesu nidhāya daṇḍaṁ</p>
              <p>#1#                ye thāvarā ye ca tasā santi loke.</p>
              <p>#2#                Tato adinnaṁ parivajjayeyya</p>
              <p>#3#                kiñci kvaci sāvako bujjhamāno</p>
              <p>#4#                na hāraye harataṁ nānujaññā</p>
              <p>#5#                sabbaṁ adinnaṁ parivajjayeyya.</p>
              <p>#6#                Abrahmacariyaṁ parivajjayeyya</p>
              <p>#7#                aṅgārakāsuṁ jalitaṁva viññū</p>
              <p>#8#                asambhuṇanto pana brahmacariyaṁ</p>
              <p>#9#                parassa dāraṁ nātikkameyya.</p>
              <p>#10#                Sabhaggato vā parisaggato vā</p>
              <p>#11#                ekassa ceko na musā bhaṇeyya</p>
              <p>#12#                na bhāṇaye bhaṇataṁ nānujaññā</p>
              <p>#13#                sabbaṁ abhūtaṁ parivajjayeyya.</p>
              <p>#14#                Majjañca pāṇaṁ na samācareyya</p>
              <p>#15#                dhammaṁ idaṁ rocaye yo gahaṭṭho</p>
              <p>#16#                na pāyaye pivitaṁ { 1 Ma. pivataṁ. Yu. pipātaṁ.} nānujaññā</p>
              <p>#17#                ummādanantaṁ iti naṁ viditvā.</p>
              <p>#18#                Madā hi pāpāni karonti bālā</p>
              <p>#19#                kārenti caññepi jane pamatte</p>
              <p>-- ^a^Thai 25.404^ea^ --</p>
              <p>#0#                Etaṁ apuññāyatanaṁ vivajjaye</p>
              <p>#1#                ummādanaṁ mohanaṁ bālakantaṁ.</p>
              <p>#2#                Pāṇaṁ na hane na cādinnamādiye</p>
              <p>#3#                musā na bhāse na ca majjapo siyā</p>
              <p>#4#                abrahmacariyā virameyya methunā</p>
              <p>#5#                rattiṁ na bhuñjeyya vikālabhojanaṁ</p>
              <p>#6#                mālaṁ na dhāre na ca gandhamācare</p>
              <p>#7#                mañce chamāyaṁ va sayetha santhate</p>
              <p>#8#                etaṁ hi aṭṭhaṅgikamāhuposathaṁ</p>
              <p>#9#                buddhena dukkhantagunā pakāsitaṁ.</p>
              <p>#10#                Tato ca pakkhassupavassuposathaṁ</p>
              <p>#11#                cātuddasiṁ pañcadasiñca aṭṭhamiṁ</p>
              <p>#12#                pāṭihārikapakkhañca pasannamānaso</p>
              <p>#13#                aṭṭhaṅgupetaṁ susamattarūpaṁ.</p>
              <p>#14#                Tato ca pāto upavuṭṭhuposatho</p>
              <p>#15#                annena pānena ca bhikkhusaṅghaṁ</p>
              <p>#16#                pasannacitto anumodamāno</p>
              <p>#17#                yathārahaṁ saṁvibhajetha viññū.</p>
              <p>#18#                Dhammena mātāpitaro bhareyya</p>
              <p>#19#                payojaye dhammikaṁ so vaṇijjaṁ</p>
              <p>-- ^a^Thai 25.405^ea^ --</p>
              <p>#0#                Etaṁ gihīvattayamappamatto</p>
              <p>#1#                sayampabhe nāma upeti deveti.</p>
              <p>#2#                     Dhammikasuttaṁ cuddasamaṁ.</p>
              <p>#3#                      Cūḷavaggo dutiyo.</p>
              <p>#4#                         Tassuddānaṁ</p>
              <p>#5#                      ratanāmagandho hiri ca</p>
              <p>#6#            maṅgalaṁ sūcilomena kapilo brāhmaṇopi ca</p>
              <p>#7#            nāvā kiṁsīlauṭṭhāno rāhulo puna vaṅgīso</p>
              <p>#8#            paribbājaniyo tathā dhammikañca viduno ahu</p>
              <p>#9#                     cuḷavaggañhi cuddasāti. ^a^ PTS. Sn , 72 ^ea^</p>
              <p>#10#                        ---------</p>
            </h4>
          </h3>
        </h2>
        <h2>
          <h2n>3. mahāvaggo</h2n>
          <h3>
            <h3n />
            <h4>
              <h4n>1. pabbajjāsuttaṃ</h4n>
              <p>#11#                  Suttanipāte tatiyo mahāvaggo</p>
              <p>#12#                      paṭhamaṁ pabbajāsuttaṁ { * (thai footnote, illegible)}</p>
              <p>#13#    [354] 1 Pabbajjaṁ kittayissāmi yathā pabbaji cakkhumā</p>
              <p>#14#            yathā vīmaṁsamāno so pabbajjaṁ samarocayi.</p>
              <p>#15#            Sambādhoyaṁ { 1 Po. sambādhāyaṁ. } gharāvāso rajassāyatanaṁ iti</p>
              <p>#16#            abbhokāso ca pabbajjā iti disvāna pabbaji.</p>
              <p>#17#            Pabbajitvāna kāyena pāpakammaṁ vivajjayi</p>
              <p>-- ^a^Thai 25.406^ea^ --</p>
              <p>#0#            Vacīduccaritaṁ hitvā ājīvaṁ parisodhayi.</p>
              <p>#1#            Agamā rājagahaṁ buddho magadhānaṁ giribbajaṁ</p>
              <p>#2#            piṇḍāya abhihāresi ākiṇṇavaralakkhaṇo.</p>
              <p>#3#            Tamaddasā bimbisāro pāsādasmiṁ patiṭṭhito</p>
              <p>#4#            disvā lakkhaṇasampannaṁ imamatthaṁ abhāsatha</p>
              <p>#5#            imaṁ bhonto nisāmetha abhirūpo brahmā suci</p>
              <p>#6#            caraṇena ceva sampanno yugamattañca pekkhati</p>
              <p>#7#            okkhittacakkhu satimā nāyaṁ nīcakulāmiva</p>
              <p>#8#            rājadūtābhidhāvantu kuhiṁ bhikkhu gamissati.</p>
              <p>#9#            Te pesitā rājadūtā piṭṭhito anubandhisuṁ</p>
              <p>#10#            kuhiṁ gamissati bhikkhu kattha vāso bhavissati.</p>
              <p>#11#            Sapadānaṁ caramāno guttadvāro susaṁvuto</p>
              <p>#12#            khippaṁ pattaṁ apūresi sampajāno patissato.</p>
              <p>#13#            Sa { 1 Ma. ayaṁ pāṭho natthi.} piṇḍacāraṁ caritvā nikkhamma nagarā muni</p>
              <p>#14#            paṇḍavaṁ abhihāresi ettha vāso bhavissati.</p>
              <p>#15#            Disvāna vāsūpagataṁ tayo dūtā upāvisuṁ</p>
              <p>#16#            eko { 2 Ma. tesu ekova āgantvā.} ca dūto āgantvā rājino paṭivedayi</p>
              <p>#17#            esa bhikkhu mahārāja paṇḍavassa purakkhato { 3 Ma. Yu. puratthato.}</p>
              <p>#18#            nisinno byagghusabhova sīhova girigabbhare.</p>
              <p>-- ^a^Thai 25.407^ea^ --</p>
              <p>#0#            Sutvāna dūtavacanaṁ bhadrayānena { 1 Ma. Yu. bhaddayānena.} khattiyo</p>
              <p>#1#            taramānarūpo niyyāsi yena paṇḍavapabbato.</p>
              <p>#2#            Sa yānabhūmiṁ yāyitvā yānā oruyha khattiyo</p>
              <p>#3#            pattiko upasaṅkamma āsajja naṁ upāvisi.</p>
              <p>#4#            Nisajja rājā sammodi kathaṁ sārāṇiyaṁ tato</p>
              <p>#5#            kathaṁ so vītisāretvā imamatthaṁ abhāsatha</p>
              <p>#6#            yuvā ca daharo cāpi paṭhamuppattito { 2 Ma. Yu. paṭhamuppattiko susu.} susū</p>
              <p>#7#            vaṇṇārohena sampanno jātimā viya khattiyo</p>
              <p>#8#            sobhayanto anīkaggaṁ nāgasaṅghapurakkhato</p>
              <p>#9#            dadāmi bhoge bhuñjassu jātiṁ akkhāhi pucchito.</p>
              <p>#10#            Ujuṁ janapado rāja himavantassa passato</p>
              <p>#11#            dhanaviriyena sampanno kosalassa { 3 Ma. Yu. kosalesu. } niketino</p>
              <p>#12#            ādiccā { 4 Po. Ma. ādicco.} nāma gottena sākiyā nāma jātiyā</p>
              <p>#13#            tamhā kulā pabbajito (mhi) na kāme abhipatthayaṁ</p>
              <p>#14#            kāmesvādīnavaṁ disvā nekkhammaṁ daṭṭhu khemato</p>
              <p>#15#            padhānāya gamissāmi ettha me rañjatī manoti.</p>
              <p>#16#                      Pabbajjāsuttaṁ paṭhamaṁ.</p>
              <p>#17#                       ------------</p>
            </h4>
            <h4>
              <h4n>2. padhānasuttaṃ</h4n>
              <p>-- ^a^Thai 25.408^ea^ --</p>
              <p>#0#            Suttanipāte tatiyassa mahāvaggassa dutiyaṁ padhānasuttaṁ</p>
              <p>#1#    [355] 2 Taṁ maṁ padhānapahitattaṁ nadiṁ nerañjarampati</p>
              <p>#2#            viparakkamma jhāyantaṁ yogakkhemassa pattiyā</p>
              <p>#3#            namucī karuṇaṁ vācaṁ bhāsamāno upāgami</p>
              <p>#4#            kīso tvamasi dubbaṇṇo santike maraṇaṁ tava.</p>
              <p>#5#            Sahassabhāgo maraṇassa ekaṁso tava jīvitaṁ</p>
              <p>#6#            jīvato { 1 Ma. Yu. jīva bho.} jīvitaṁ seyyo jīvaṁ puññāni kāhasi.</p>
              <p>#7#            Carato ca te brahmacariyaṁ aggihutañca jūhato</p>
              <p>#8#            pahūtaṁ cīyate puññaṁ kiṁ padhānena kāhasi.</p>
              <p>#9#            Duggo maggo padhānāya dukkaro durabhisambhavo</p>
              <p>#10#            imā gāthā bhaṇaṁ māro aṭṭhā buddhassa santike.</p>
              <p>#11#            Taṁ tathāvādinaṁ māraṁ bhagavā etadabravi</p>
              <p>#12#            pamattabandhu pāpima yenatthena idhāgato</p>
              <p>#13#            aṇumattopi { 2 Yu. aṇumattenapi.} puññena attho mayhaṁ na vijjati</p>
              <p>#14#            yesañca attho puññena te māro vattumarahati.</p>
              <p>#15#            Atthi saddhā tapo { 3 Ma. tathā. Yu. tato.} viriyaṁ paññā ca mama vijjati</p>
              <p>#16#            evaṁ maṁ pahitattaṁpi kiṁ jīvamanupucchasi.</p>
              <p>#17#            Nadīnampi sotāni ayaṁ vāto visosaye</p>
              <p>-- ^a^Thai 25.409^ea^ --</p>
              <p>#0#            Kiñca me pahitattassa lohitaṁ nūpasussaye.</p>
              <p>#1#            Lohite sussamānamhi pittaṁ semhañca sussati</p>
              <p>#2#            maṁsesu khīyamānesu bhiyyo cittaṁ pasīdati</p>
              <p>#3#            bhiyyo sati ca paññā ca samādhi mama tiṭṭhati.</p>
              <p>#4#            Tassa mevaṁ viharato pattassuttamavedanaṁ</p>
              <p>#5#            kāme { 1 Ma. Yu. kāmesu.} nāpekkhate cittaṁ passa sattassa suddhataṁ.</p>
              <p>#6#            Kāmā te paṭhamā senā dutiyārati vuccati</p>
              <p>#7#            tatiyā khuppipāsā te catutthī taṇhā pavuccati</p>
              <p>#8#            pañcamaṁ thīnamiddhante chaṭṭhā bhīrū pavuccati</p>
              <p>#9#            sattamī { 2 Po. sattamā.} vicikicchā te makkho thambho te aṭṭhamo</p>
              <p>#10#            lābho siloko sakkāro micchā laddho ca yo yaso</p>
              <p>#11#            yo cattānaṁ samukkaṁse pare ca avajānati</p>
              <p>#12#            esā namuci te senā kaṇhassābhippahārinī</p>
              <p>#13#            na naṁ asūro jināti jetvā ca labhate sukhaṁ.</p>
              <p>#14#            Esa muñjaṁ parihare dhiratthu mama { 3 Yu. idha.} jīvitaṁ</p>
              <p>#15#            saṅgāme me mataṁ seyyo yañce jīve parājito.</p>
              <p>#16#            Pagāḷhā ettha na dissanti eke samaṇabrāhmaṇā</p>
              <p>#17#            tañca maggaṁ na jānanti yena gacchanti subbatā.</p>
              <p>#18#            Samantā dhajiniṁ disvā yuttaṁ māraṁ savāhanaṁ</p>
              <p>#19#            yuddhāya paccugacchāmi mā maṁ ṭhānā acāvayi.</p>
              <p>-- ^a^Thai 25.410^ea^ --</p>
              <p>#0#            Yante taṁ nappasahati senaṁ loko sadevako</p>
              <p>#1#            tante paññāya vecchāmi { 1 Ma. bhecchāmi. Yu. gacchāmi.} āmaṁ pakkaṁva { 2 Ma. Yu. pattaṁ.} amhanā.</p>
              <p>#2#            Vasiṁ { 3 Ma. vasīkaritvā.} karitvā saṅkappaṁ satiñca supatiṭṭhitaṁ</p>
              <p>#3#            raṭṭhā raṭṭhaṁ vicarissaṁ sāvake vinayaṁ puthū.</p>
              <p>#4#            Te appamattā pahitattā mama sāsanakārakā</p>
              <p>#5#            akāmassa te gamissanti yattha gantvā na socare.</p>
              <p>#6#            Satta vassāni bhagavantaṁ anubandhiṁ padāpadaṁ</p>
              <p>#7#            otāraṁ nādhigacchissaṁ sambuddhassa sirīmato.</p>
              <p>#8#            Medavaṇṇaṁva pāsāṇaṁ vāyaso anupariyagā</p>
              <p>#9#            apettha muduṁ vindema api assādanā siyā.</p>
              <p>#10#            Aladdhā tattha assādaṁ vāyasetto apakkami</p>
              <p>#11#            kākova selaṁ āsajja nibbijjāpema gotamaṁ.</p>
              <p>#12#            Tassa sokaparetassa viṇā kacchā abhassatha</p>
              <p>#13#            tato so dummano yakkho tatthevantaradhāyathāti.</p>
              <p>#14#                        Padhānasuttaṁ dutiyaṁ.</p>
              <p>#15#                        -----------</p>
            </h4>
            <h4>
              <h4n>3. subhāsitasuttaṃ</h4n>
              <p>#16#           Suttanipāte tatiyassa mahāvaggassa tatiyaṁ subhāsitasuttaṁ</p>
              <p>#17#      [356] 3 Evamme sutaṁ. Ekaṁ samayaṁ bhagavā sāvatthiyaṁ</p>
              <p>#18# viharati jetavane anāthapiṇḍikassa ārāme. Tatra kho bhagavā</p>
              <p>-- ^a^Thai 25.411^ea^ --</p>
              <p>#0# Bhikkhū āmantesi bhikkhavoti. Bhadanteti te bhikkhū bhagavato</p>
              <p>#1# paccassosuṁ. Bhagavā etadavoca catūhi bhikkhave aṅgehi samannāgatā</p>
              <p>#2# vācā subhāsitā hoti na dubbhāsitā anavajjā ca ananuvajjā ca</p>
              <p>#3# viññūnaṁ katamehi catūhi idha { 1 Ma. Yu. bhikkhave bhikkhu.} subhāsitaññeva bhāsati no</p>
              <p>#4# dubbhāsitaṁ dhammaññeva bhāsati no adhammaṁ piyaññeva bhāsati</p>
              <p>#5# no appiyaṁ saccaññeva bhāsati no alikaṁ. Imehi kho</p>
              <p>#6# bhikkhave catūhi aṅgehi samannāgatā vācā subhāsitā hoti na { 2 Ma. no.}</p>
              <p>#7# dubbhāsitā anavajjā ca ananuvajjā ca viññūnanti.</p>
              <p>#8#            Idamavoca bhagavā idaṁ vatvāna sugato</p>
              <p>#9#            athāparaṁ etadavoca satthā</p>
              <p>#10#                subhāsitaṁ uttamamāhu santo</p>
              <p>#11#                dhammaṁ ^a^ PTS. Sn , 79 ^ea^ bhaṇe na { 3 Ma. Yu. nādhammaṁ nāppayaṁ. } adhammaṁ taṁ dutiyaṁ</p>
              <p>#12#                piyaṁ bhaṇe na appiyaṁ { 3 Ma. Yu. nādhammaṁ nāppayaṁ. } taṁ tatiyaṁ</p>
              <p>#13#                saccaṁ bhaṇe nālikantaṁ catutthanti.</p>
              <p>#14#      [357] Atha kho āyasmā vaṅgīso uṭṭhāyāsanā ekaṁsaṁ</p>
              <p>#15# cīvaraṁ katvā yena bhagavā tenañjalimpaṇāmetvā bhagavantaṁ</p>
              <p>#16# etadavoca paṭibhāti maṁ bhagavā paṭibhāti maṁ sugatāti. Paṭibhātu</p>
              <p>#17# taṁ vaṅgīsāti bhagavā avoca. Atha kho āyasmā vaṅgīso { 4 Ma. Yu. bhagavantaṁ.} sammukhā</p>
              <p>#18# sāruppāhi gāthāhi abhitthavi</p>
              <p>#19#            tameva vācaṁ bhāseyya yāyattānaṁ na tāpaye</p>
              <p>-- ^a^Thai 25.412^ea^ --</p>
              <p>#0#            Pare ca na vihiṁseyya sā ve vācā subhāsitā.</p>
              <p>#1#            Piyavācameva bhāseyya yā vācā patinanditā</p>
              <p>#2#            yaṁ anādāya pāpāni paresaṁ bhāsate piyaṁ.</p>
              <p>#3#            Saccaṁ ve amatā vācā esa dhammo sanantano</p>
              <p>#4#            sacce atthe ca dhamme ca ahu santo patiṭṭhitā.</p>
              <p>#5#            Yaṁ buddho bhāsati vācaṁ khemaṁ nibbānapattiyā</p>
              <p>#6#            dukkhassantakiriyāya sā ve vācānamuttamāti.</p>
              <p>#7#                       Subhāsitasuttaṁ tatiyaṁ.</p>
              <p>#8#                        ------------</p>
            </h4>
            <h4>
              <h4n>4. sundarikabhāradvājasuttaṃ</h4n>
              <p>#9#            Suttanipāte tatiyassa mahāvaggassa catutthaṁ sundarikasuttaṁ</p>
              <p>#10#      [358] 4 Evamme sutaṁ. Ekaṁ samayaṁ bhagavā kosalesu</p>
              <p>#11# viharati sundarikāya nadiyā tīre. Tena kho pana samayena sundarikabhāradvājo</p>
              <p>#12# brāhmaṇo sundarikāya nadiyā tīre aggiṁ juhati</p>
              <p>#13# aggihutaṁ ^a^ PTS. Sn , 80 ^ea^ paricarati. Atha kho sundarikabhāradvājo brāhmaṇo aggiṁ</p>
              <p>#14# juhitvā aggihutaṁ paricaritvā uṭṭhāyāsanā samantā catuddisā</p>
              <p>#15# anuvilokesi ko nu kho imaṁ habyasesaṁ bhuñjeyyāti. Addasā kho</p>
              <p>#16# sundarikabhāradvājo brāhmaṇo bhagavantaṁ avidūre aññatarasmiṁ</p>
              <p>#17# rukkhamūle sasīsaṁ pārutaṁ nisinnaṁ disvāna vāmena hatthena habyasesaṁ</p>
              <p>#18# gahetvā dakkhiṇena hatthena kamaṇḍaluṁ { 1 Ma. Yu. gahetvā.} yena bhagavā tenupasaṅkami.</p>
              <p>#19# Atha kho bhagavā sundarikabhāradvājassa brāhmaṇassa padasaddena</p>
              <p>-- ^a^Thai 25.413^ea^ --</p>
              <p>#0# Sīsaṁ vivari. Atha kho sundarikabhāradvājo brāhmaṇo muṇḍo</p>
              <p>#1# ayaṁ bhavaṁ muṇḍako ayaṁ bhavanti tato puna nivattitukāmo ahosi.</p>
              <p>#2# Atha kho sundarikabhāradvājassa brāhmaṇassa etadahosi muṇḍāpi</p>
              <p>#3# hidhekacce brāhmaṇā bhavanti yannūnāhaṁ upasaṅkamitvā jātiṁ</p>
              <p>#4# puccheyyanti. Atha kho sundarikabhāradvājo brāhmaṇo yena</p>
              <p>#5# bhagavā tenupasaṅkami upasaṅkamitvā bhagavantaṁ etadavoca kiṁjacco</p>
              <p>#6# bhavanti. Atha kho bhagavā sundarikabhāradvājaṁ brāhmaṇaṁ gāthāya { 1 Ma. Yu. gāthāhi.}</p>
              <p>#7# ajjhabhāsi</p>
              <p>#8#          [359] Na brāhmaṇo nomhi na rājaputto</p>
              <p>#9#                na vessāyano uda koci nomhi</p>
              <p>#10#                gottaṁ pariññāya puthujjanānaṁ</p>
              <p>#11#                akiñcano manta carāmi loke</p>
              <p>#12#                saṅghāṭivāsī agaho carāmi</p>
              <p>#13#                nivuttakeso abhinibbutatto</p>
              <p>#14#                alimpamāno idha māṇavehi</p>
              <p>#15#                akallaṁ { 2 Po. Yu. akalla.} maṁ (brāhmaṇa) pucchasi gottapañhaṁ</p>
              <p>#16#                pucchanti ve bho brāhmaṇā brāhmaṇehi</p>
              <p>#17#                saha brāhmaṇo no bhavanti.</p>
              <p>#18#            Brāhmaṇo ce tvaṁ brūsi mañca brūsi abrāhmaṇaṁ</p>
              <p>#19#            taṁ taṁ sāvittiṁ pucchāmi tipadaṁ catuvīsatakkharaṁ.</p>
              <p>-- ^a^Thai 25.414^ea^ --</p>
              <p>#0#                Kiṁ nissitā isayo manujā</p>
              <p>#1#                khattiyā brāhmaṇā devatānaṁ</p>
              <p>#2#                yaññamakappiṁsu puthūdha loke.</p>
              <p>#3#                Yadantagū vedagū yaññakāle</p>
              <p>#4#                yassāhutiṁ labhe tassijjheti brūmi.</p>
              <p>#5#                Addhā hi tassa hutamijjhe (ti brāhmaṇo)</p>
              <p>#6#                yaṁ tādisaṁ vedaguṁ addasāma</p>
              <p>#7#                tumhādisānañhi adassanena</p>
              <p>#8#                añño jano bhuñjati pūraḷāsaṁ.</p>
              <p>#9#                Tasmā tiha tvaṁ brāhmaṇa atthena</p>
              <p>#10#                atthiko upasaṅkamma puccha</p>
              <p>#11#                santaṁ vidhūmaṁ anighaṁ nirāsaṁ</p>
              <p>#12#                appevidha abhivinde sumedhaṁ</p>
              <p>#13#                yaññe ratohaṁ { 1 Yu. ratāhaṁ.} (bho gotama) yaññaṁ yiṭṭhukāmo { 2 Yu. yaṭṭhukāmo.}</p>
              <p>#14#                nāhaṁ pajānāmi anusāsatu maṁ bhavaṁ</p>
              <p>#15#                yattha hutaṁ ijjhate brūhi metaṁ.</p>
              <p>#16#                Tena hi tvaṁ brāhmaṇa odahassu sotaṁ</p>
              <p>#17#                dhammaṁ te desissāmi</p>
              <p>#18#                mā jātiṁ puccha { 3 Ma. pucchi.} caraṇañca puccha</p>
              <p>#19#                kaṭṭhā have jāyati jātavedo</p>
              <p>-- ^a^Thai 25.415^ea^ --</p>
              <p>#0#                Nīcākulīnopi munī dhitīmā</p>
              <p>#1#                ājāniyo hoti hirīnisedho.</p>
              <p>#2#                Saccena danto damasā upeto</p>
              <p>#3#                vedantagū vūsitabrahmacariyo</p>
              <p>#4#                kālena tamhi habyaṁ pavecche</p>
              <p>#5#                yo brāhmaṇo puññapekkho yajetha.</p>
              <p>#6#                Ye kāme hitvā agahā caranti</p>
              <p>#7#                susaññatattā tasaraṁva ujjuṁ { 1 Po. Yu. ujju.}</p>
              <p>#8#                kālena tesu habyaṁ pavecche</p>
              <p>#9#                yo brāhmaṇo puññapekkho yajetha.</p>
              <p>#10#                Ye vītarāgā susamāhitindriyā</p>
              <p>#11#                candova rāhugahaṇā pamutto { 2 Po. Ma. Yu. pamuttā.}</p>
              <p>#12#                kālena tesu habyaṁ pavecche</p>
              <p>#13#                yo brāhmaṇo puññapekkho yajetha.</p>
              <p>#14#                Āsajjamānā vicaranti loke</p>
              <p>#15#                sadā satā hitvā mamāyitāni</p>
              <p>#16#                kālena tesu habyaṁ pavecche</p>
              <p>#17#                yo brāhmaṇo puññapekkho yajetha.</p>
              <p>#18#                Yo kāme hitvā abhibhuyyacārī</p>
              <p>#19#                yo vedi jātīmaraṇassa antaṁ</p>
              <p>#20#                parinibbuto udakarahadova sīto</p>
              <p>#21#                tathāgato arahati pūraḷāsaṁ.</p>
              <p>-- ^a^Thai 25.416^ea^ --</p>
              <p>#0#                Samo samehi visamehi dūre</p>
              <p>#1#                tathāgato hoti anantapañño</p>
              <p>#2#                anūpalitto idha vā huraṁ vā</p>
              <p>#3#                tathāgato arahati pūraḷāsaṁ.</p>
              <p>#4#                Yamhi na māyā vasatī na māno</p>
              <p>#5#                yo vītalobho amamo nirāso</p>
              <p>#6#                panunnakodho abhinibbutatto</p>
              <p>#7#                yo brāhmaṇo sokamalaṁ ahāsi</p>
              <p>#8#                tathāgato arahati pūraḷāsaṁ.</p>
              <p>#9#                Nivesanaṁ yo manaso ahāsi</p>
              <p>#10#                pariggahā yassa na santi keci</p>
              <p>#11#                anupādiyāno idha vā huraṁ vā</p>
              <p>#12#                tathāgato arahati pūraḷāsaṁ.</p>
              <p>#13#                Samāhito yo udatāri oghaṁ</p>
              <p>#14#                dhammañca ñāsi { 1 Ma. dhammaṁ caññāsi.} paramāya diṭṭhiyā</p>
              <p>#15#                khīṇāsavo antimadehadhārī</p>
              <p>#16#                tathāgato arahati pūraḷāsaṁ.</p>
              <p>#17#                Bhavāsavā yassa vacī kharā ca</p>
              <p>#18#                vidhūpitā atthagatā na santi</p>
              <p>#19#                sa vedagū sabbadhi vippamutto</p>
              <p>-- ^a^Thai 25.417^ea^ --</p>
              <p>#0#                Tathāgato arahati pūraḷāsaṁ.</p>
              <p>#1#                Saṅgātigo yassa na santi saṅgā</p>
              <p>#2#                yo mānasattesu amānasatto</p>
              <p>#3#                dukkhaṁ pariññāya sakhettavatthuṁ</p>
              <p>#4#                tathāgato arahati pūraḷāsaṁ.</p>
              <p>#5#                Āsaṁ anissāya vivekadassī</p>
              <p>#6#                paravediyaṁ diṭṭhimupātivatto</p>
              <p>#7#                ārammaṇā yassa na santi keci</p>
              <p>#8#                tathāgato arahati pūraḷāsaṁ.</p>
              <p>#9#                Paroparā yassa samecca dhammā</p>
              <p>#10#                vidhūpitā atthagatā na santi</p>
              <p>#11#                santo upādānakkhaye vimutto</p>
              <p>#12#                tathāgato arahati pūraḷāsaṁ.</p>
              <p>#13#                Saṁyojanaṁ jātikhayantadassī</p>
              <p>#14#                yo pānudī rāgapathaṁ asesaṁ</p>
              <p>#15#                suddho niddoso vimalo akāmo { 1 Ma. Yu. akāco.}</p>
              <p>#16#                tathāgato arahati pūraḷāsaṁ.</p>
              <p>#17#                Yo attanāttānaṁ { 2 Ma. attano attānaṁ.} nānupassati</p>
              <p>#18#                samāhito ujugato ṭhitatto</p>
              <p>#19#                sa ve anejo akhilo { 3 Po. avilo.} akaṅkho</p>
              <p>-- ^a^Thai 25.418^ea^ --</p>
              <p>#0#                Tathāgato arahati pūraḷāsaṁ.</p>
              <p>#1#                Mohantarā yassa na santi keci</p>
              <p>#2#                sabbesu dhammesu ca ñāṇadassī</p>
              <p>#3#                sarīrañca antimaṁ dhāreti</p>
              <p>#4#                patto ca sambodhimanuttaraṁ sivaṁ</p>
              <p>#5#                ettāvatā yakkhassa suddhi</p>
              <p>#6#                (tathāgato { 1 Yu. ayaṁ pāṭho dissati.} arahati pūraḷāsaṁ .)</p>
              <p>#7#                hutañca mayhaṁ hutamatthu saccaṁ</p>
              <p>#8#                yaṁ tādisaṁ vedagunaṁ alatthaṁ</p>
              <p>#9#                brahmā hi sakkhi paṭigaṇhātu me bhagavā</p>
              <p>#10#                bhuñjatu me bhagavā pūraḷāsaṁ.</p>
              <p>#11#                Gāthābhigītaṁ me abhojaneyyaṁ</p>
              <p>#12#                samphassataṁ brāhmaṇa nesa dhammo</p>
              <p>#13#                gāthābhigītaṁ panudanti buddhā</p>
              <p>#14#                dhamme sati brāhmaṇa vuttiresā.</p>
              <p>#15#                Aññena ca kevalinaṁ mahesiṁ</p>
              <p>#16#                khīṇāsavaṁ kukkuccavūpasantaṁ</p>
              <p>#17#                annena pānena upaṭṭhahassu</p>
              <p>#18#                khettañhi taṁ puññapekkhassa hoti.</p>
              <p>-- ^a^Thai 25.419^ea^ --</p>
              <p>#0#                Sādhāhaṁ bhagavā tathā vijaññaṁ</p>
              <p>#1#                yo dakkhiṇaṁ bhuñjeyya mādisassa</p>
              <p>#2#                yaṁ yaññakāle pariyesamāno</p>
              <p>#3#                      pappuyya tava sāsanaṁ.</p>
              <p>#4#            Sārambhā yassa vigatā cittaṁ yassa anāvilaṁ</p>
              <p>#5#            vippamutto ca kāmehi thīnaṁ yassa panūditaṁ</p>
              <p>#6#            sīmantānaṁ vinetāraṁ jātimaraṇakovidaṁ</p>
              <p>#7#            muniṁ moneyyasampannaṁ tādisaṁ yaññamāgataṁ</p>
              <p>#8#            bhakuṭiṁ vinayitvāna pañjalikā namassatha</p>
              <p>#9#            pūjetha annapānena evaṁ ijjhanti dakkhiṇā.</p>
              <p>#10#            Buddho bhavaṁ arahati pūraḷāsaṁ puññakkhettamanuttaraṁ</p>
              <p>#11#            āyāgo sabbalokasmiṁ { 1 Ma. Yu. sabbalokassa.} bhoto dinnaṁ mahapphalanti.</p>
              <p>#12#      [360] Atha kho sundarikabhāradvājo brāhmaṇo bhagavantaṁ</p>
              <p>#13# etadavoca abhikkantaṁ bho gotama abhikkantaṁ bho gotama</p>
              <p>#14# seyyathāpi bho gotama nikkujjitaṁ vā ukkujjeyya paṭicchannaṁ vā</p>
              <p>#15# vivareyya mūḷhassa vā maggaṁ ācikkheyya andhakāre vā</p>
              <p>#16# telapajjotaṁ dhāreyya cakkhumanto rūpāni dakkhantīti evamevaṁ</p>
              <p>#17# bhotā gotamena anekapariyāyena dhammo pakāsito esāhaṁ bhavantaṁ</p>
              <p>#18# gotamaṁ saraṇaṁ gacchāmi dhammañca bhikkhusaṅghañca labheyyāhaṁ bhoto</p>
              <p>#19# gotamassa santike pabbajjaṁ labheyyaṁ upasampadanti. Alattha</p>
              <p>-- ^a^Thai 25.420^ea^ --</p>
              <p>#0# Kho sundarikabhāradvājo brāhmaṇo bhagavato santike pabbajjaṁ</p>
              <p>#1# alattha upasampadaṁ. .pe. Aññataro kho panāyasmā</p>
              <p>#2# sundarikabhāradvājo arahataṁ ahosīti.</p>
              <p>#3#                  Sundarikabhāradvājasuttaṁ catutthaṁ.</p>
              <p>#4#                      -------------</p>
            </h4>
            <h4>
              <h4n>5. māghasuttaṃ</h4n>
              <p>#5#             Suttanipāte tatiyassa mahāvaggassa pañcamaṁ māghasuttaṁ</p>
              <p>#6#      [361] 5 Evamme sutaṁ. Ekaṁ samayaṁ bhagavā rājagahe</p>
              <p>#7# viharati gijjhakūṭe pabbate. Atha ^a^ PTS. Sn , 87 ^ea^ kho māgho māṇavo yena</p>
              <p>#8# bhagavā tenupasaṅkami upasaṅkamitvā bhagavatā saddhiṁ sammodi</p>
              <p>#9# sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ</p>
              <p>#10# nisinno kho māgho māṇavo bhagavantaṁ etadavoca ahañhi bho</p>
              <p>#11# gotama dāyako dānapati vadaññū yācayogo dhammena bhoge</p>
              <p>#12# pariyesāmi dhammena bhoge pariyesitvā dhammaladdhehi bhogehi</p>
              <p>#13# dhammādhigatehi ekassapi dadāmi dvinnampi dadāmi tiṇṇampi dadāmi</p>
              <p>#14# catunnampi dadāmi pañcannampi dadāmi channampi dadāmi</p>
              <p>#15# sattannampi dadāmi aṭṭhannampi dadāmi navannampi dadāmi</p>
              <p>#16# dasannampi dadāmi vīsāyapi dadāmi tiṁsāyapi dadāmi cattāḷīsāyapi</p>
              <p>#17# dadāmi paññāsāyapi dadāmi satassapi dadāmi bhiyyopi dadāmi</p>
              <p>#18# kaccāhaṁ { 1 Po. sakkaccāhaṁ.} bho gotama evaṁ dadanto evaṁ yajento { 2 Ma. Yu. sabbattha yajantoti dissati.} bahuṁ puññaṁ</p>
              <p>-- ^a^Thai 25.421^ea^ --</p>
              <p>#0# Pasavāmīti. Taggha tvaṁ māṇava evaṁ dadanto evaṁ yajento</p>
              <p>#1# bahuṁ puññaṁ pasavasi. Yo kho māṇava dāyako dānapati vadaññū</p>
              <p>#2# yācayogo dhammena bhoge pariyesati dhammena bhoge pariyesitvā</p>
              <p>#3# dhammaladdhehi bhogehi dhammādhigatehi ekassapi dadāti .pe. Satassapi</p>
              <p>#4# dadāti bhiyyopi dadāti bahuṁ so puññaṁ pasavatīti. Atha</p>
              <p>#5# kho māgho māṇavo bhagavantaṁ gāthāya ajjhabhāsi</p>
              <p>#6#          [362] Pucchāmahaṁ gotamaṁ vadaññuṁ (iti māgho māṇavo)</p>
              <p>#7#                kāsāyavāsiṁ agahaṁ { 1 Po. abhiṇhaṁ. Yu. agihaṁ.} carantaṁ</p>
              <p>#8#                yo yācayogo dānapatī gahaṭṭho</p>
              <p>#9#                puññatthiko yajati puññapekkho</p>
              <p>#10#                dadaṁ paresaṁ idha annapānaṁ</p>
              <p>#11#                kathaṁ hutaṁ yajamānassa sujjhe.</p>
              <p>#12#                (yo) yācayogo dānapatī gahaṭṭho (māghāti bhagavā)</p>
              <p>#13#                puññatthiko yajati puññapekkho</p>
              <p>#14#                dadaṁ paresaṁ idha annapānaṁ</p>
              <p>#15#                ārādhaye dakkhiṇeyyehi tādi.</p>
              <p>#16#                (yo) yācayogo dānapatī gahaṭṭho (iti māgho māṇavo)</p>
              <p>#17#                puññatthiko yajati puññapekkho</p>
              <p>#18#                dadaṁ paresaṁ idha annapānaṁ</p>
              <p>#19#                akkhāhi me bhagavā dakkhiṇeyye.</p>
              <p>-- ^a^Thai 25.422^ea^ --</p>
              <p>#0#                Ye ve alaggā { 1 Ma. Yu. asattā.} vicaranti loke</p>
              <p>#1#                akiñcanā kevalino yatattā</p>
              <p>#2#                kālena tesu habyaṁ pavecche</p>
              <p>#3#                yo brāhmaṇo puññapekkho yajetha.</p>
              <p>#4#                Ye sabbasaṁyojanabandhanacchidā</p>
              <p>#5#                dantā vimuttā anighā nirāsā</p>
              <p>#6#                kālena tesu habyaṁ pavecche</p>
              <p>#7#                yo brāhmaṇo puññapekkho yajetha.</p>
              <p>#8#                Ye sabbasaññojanavippamuttā</p>
              <p>#9#                dantā vimuttā anighā nirāsā</p>
              <p>#10#                kālena tesu habyaṁ pavecche.</p>
              <p>#11#                Rāgañca dosañca pahāya mohaṁ</p>
              <p>#12#                khīṇāsavā vūsitabrahmacariyā</p>
              <p>#13#                kālena tesu habyaṁ pavecche.</p>
              <p>#14#                Yesu na māyā vasatī na māno</p>
              <p>#15#                khīṇāsavā vūsitabrahmacariyā</p>
              <p>#16#                kālena tesu habyaṁ pavecche.</p>
              <p>#17#                Ye vītalobhā amamā nirāsā</p>
              <p>#18#                khīṇāsavā vūsitabrahmacariyā</p>
              <p>#19#                kālena tesu habyaṁ pavecche.</p>
              <p>-- ^a^Thai 25.423^ea^ --</p>
              <p>#0#                Ye ve na taṇhāsu upātipannā { 1 Po. ye vītataṇhāsu upātivattā.}</p>
              <p>#1#                vitareyya oghaṁ amamā caranti</p>
              <p>#2#                kālena tesu habyaṁ pavecche.</p>
              <p>#3#                Yesaṁ { 2 Yu. tu.} taṇhā natthi kuhiñci loke</p>
              <p>#4#                bhavābhavāya idha vā huraṁ vā</p>
              <p>#5#                kālena tesu habyaṁ pavecche.</p>
              <p>#6#                Ye kāme hitvā agahā caranti</p>
              <p>#7#                susaññatattā tasaraṁva ujjuṁ</p>
              <p>#8#                kālena tesu habyaṁ pavecche.</p>
              <p>#9#                Ye vītarāgā susamāhitindriyā</p>
              <p>#10#                candova rāhugahaṇā pamutto</p>
              <p>#11#                kālena tesu habyaṁ pavecche.</p>
              <p>#12#                Samitāvino vītarāgā akopā</p>
              <p>#13#                yesaṁ gatī natthi idha vippahāya</p>
              <p>#14#                kālena tesu habyaṁ pavecche.</p>
              <p>#15#                Jahetvā jātimaraṇaṁ asesaṁ</p>
              <p>#16#                kathaṅkathaṁ sabbamupātivattā</p>
              <p>#17#                kālena tesu habyaṁ pavecche.</p>
              <p>#18#                Ye attadīpā vicaranti loke</p>
              <p>#19#                akiñcanā sabbadhi vippamuttā</p>
              <p>-- ^a^Thai 25.424^ea^ --</p>
              <p>#0#                Kālena tesu habyaṁ pavecche.</p>
              <p>#1#                Ye hettha jānanti yathātathā idaṁ</p>
              <p>#2#                ayamantimā natthi punabbhavoti</p>
              <p>#3#                kālena tesu habyaṁ pavecche.</p>
              <p>#4#                Yo vedagū jhānarato satīmā</p>
              <p>#5#                sambodhipatto saraṇaṁ bahunnaṁ</p>
              <p>#6#                kālena tesu habyaṁ pavecche</p>
              <p>#7#                yo brāhmaṇo puññapekkho yajetha.</p>
              <p>#8#                Addhā amoghā mama pucchanā ahu</p>
              <p>#9#                akkhāsi me bhagavā dakkhiṇeyye</p>
              <p>#10#                tvaṁ hettha jānāsi yathātathā idaṁ</p>
              <p>#11#                tathā hi te vidito esa dhammo.</p>
              <p>#12#                (yo) yācayogo dānapatī gahaṭṭho (iti māgho māṇavo)</p>
              <p>#13#                puññatthiko yajati puññapekkho</p>
              <p>#14#                dadaṁ paresaṁ idha annapānaṁ</p>
              <p>#15#                akkhāhi me bhagavā yaññasampadaṁ.</p>
              <p>#16#                Yajassu yajamāno māghāti bhagavā</p>
              <p>#17#                sabbattha ca vippasādehi cittaṁ</p>
              <p>#18#                ārammaṇaṁ yajamānassa yañño</p>
              <p>#19#                ettha patiṭṭhāya jahāti dosaṁ</p>
              <p>-- ^a^Thai 25.425^ea^ --</p>
              <p>#0#                So vītarāgo ca vineyya dosaṁ</p>
              <p>#1#                mettacittaṁ bhāvayaṁ appamāṇaṁ</p>
              <p>#2#                rattindivaṁ satataṁ appamatto</p>
              <p>#3#                sabbā disā pharate appamaññaṁ.</p>
              <p>#4#                Ko sujjhatī muñcati bajjhatī ca</p>
              <p>#5#                kenattanā gacchati brahmalokaṁ</p>
              <p>#6#                ajānato me muni brūhi puṭṭho</p>
              <p>#7#                bhagavā hi me sakkhi brahmajja diṭṭho</p>
              <p>#8#                tvañhi { 1 Ma. tuvaṁ.} no brahmasamosi saccaṁ</p>
              <p>#9#                kathaṁ upapajjati brahmalokaṁ (jutima { 2 Yu. jutīmā.}).</p>
              <p>#10#                Yo yajati tividhaṁ yaññasampadaṁ (māghāti bhagavā)</p>
              <p>#11#                ārādhaye dakkhiṇeyyehi tādi</p>
              <p>#12#                evaṁ yajitvā sammā yācayogo</p>
              <p>#13#                upapajjati brahmalokanti brūmīti.</p>
              <p>#14#      [363] Evaṁ vutte māgho māṇavo bhagavantaṁ etadavoca</p>
              <p>#15# abhikkantaṁ bho gotama .pe. Ajjatagge pāṇupetaṁ saraṇaṅgatanti.</p>
              <p>#16#                       Māghasuttaṁ pañcamaṁ</p>
              <p>#17#                       ----------</p>
            </h4>
            <h4>
              <h4n>6. sabhiyasuttaṃ</h4n>
              <p>-- ^a^Thai 25.426^ea^ --</p>
              <p>#0#            Suttanipāte tatiyassa mahāvaggassa chaṭṭhaṁ sabhiyasuttaṁ</p>
              <p>#1#      [364] 6 Evamme sutaṁ. Ekaṁ samayaṁ bhagavā rājagahe</p>
              <p>#2# viharati veḷuvane kalandakanivāpe. Tena kho pana samayena sabhiyassa</p>
              <p>#3# paribbājakassa purāṇasālohitāya devatāya pañhā udiṭṭhā honti</p>
              <p>#4# yo te sabhiya samaṇo vā brāhmaṇo vā ime pañhe puṭṭho</p>
              <p>#5# byākaroti tassa ^a^ PTS. Sn , 92 ^ea^ santike brahmacariyaṁ careyyāsīti. Atha kho</p>
              <p>#6# sabhiyo paribbājako tassā devatāya santike { 1 Po. Ma. Yu. etthantare teti dissati.} pañhe uggahetvā</p>
              <p>#7# ye te samaṇabrāhmaṇā saṅghino gaṇino gaṇācariyā ñātā</p>
              <p>#8# yasassino titthakarā sādhusammatā bahujanassa seyyathīdaṁ pūraṇo</p>
              <p>#9# kassapo makkhali gosālo ajito kesakambalo { 2 Yu. kesakambali.} pakuddho { 3 Ma. pakudho  kaccāno. Yu. pakudho.} kaccāyano</p>
              <p>#10# sañjayo veḷaṭṭhaputto { 4 Ma. belaṭṭhaputto. Yu. belaṭṭhiputto. } nigantho nāṭaputto te upasaṅkamitvā</p>
              <p>#11# te pañhe pucchati. Te sabhiyena paribbājakena pañhe puṭṭhā</p>
              <p>#12# na sampāyanti asampāyantā kopañca dosañca appaccayañca</p>
              <p>#13# pātukaronti api ca sabhiyaṁ { 5 Ma. Yu. sabhiyaññeva.} paribbājakaṁ paṭipucchanti. Atha</p>
              <p>#14# kho sabhiyassa paribbājakassa etadahosi ye kho te bhonto</p>
              <p>#15# samaṇabrāhmaṇā saṅghino gaṇino gaṇācariyā ñātā yasassino</p>
              <p>#16# titthakarā sādhusammatā bahujanassa seyyathīdaṁ pūraṇo kassapo .pe.</p>
              <p>#17# Nigantho nāṭaputto te mayā pañhe puṭṭhā na sampāyanti</p>
              <p>#18# asampāyantā kopañca dosañca appaccayañca pātukaronti</p>
              <p>-- ^a^Thai 25.427^ea^ --</p>
              <p>#0# Api ca maññevettha paṭipucchanti yannūnāhaṁ hīnāyāvattitvā</p>
              <p>#1# kāme paribhuñjeyyanti. Atha kho sabhiyassa paribbājakassa</p>
              <p>#2# etadahosi ayaṁ { 1 Ma. ayampi.} kho samaṇo gotamo saṅghī ceva gaṇī ca</p>
              <p>#3# gaṇācariyo ñāto yasassī titthakaro sādhusammato bahujanassa.</p>
              <p>#4# Yannūnāhaṁ samaṇaṁ gotamaṁ upasaṅkamitvā ime pañhe puccheyyanti.</p>
              <p>#5# Atha kho sabhiyassa paribbājakassa etadahosi ye { 2 Ma. yepi.} kho te bhonto</p>
              <p>#6# samaṇabrāhmaṇā jiṇṇā ^a^ PTS. Sn , 93 ^ea^ vuḍḍhā mahallakā addhagatā vayo</p>
              <p>#7# anuppattā therā rattaññū cirapabbajitā saṅghino gaṇino gaṇācariyā</p>
              <p>#8# ñātā yasassino titthakarā sādhusammatā bahujanassa seyyathīdaṁ</p>
              <p>#9# pūraṇo kassapo .pe. Nigantho nāṭaputto tepi { 3 Yu. pisaddo natthi.} mayā pañhe</p>
              <p>#10# puṭṭhā na sampāyanti asampāyantā kopañca dosañca</p>
              <p>#11# appaccayañca pātukaronti api ca maññevettha paṭipucchanti.</p>
              <p>#12# Kiṁ pana me samaṇo gotamo ime pañhe puṭṭho byākarissati.</p>
              <p>#13# Samaṇo hi gotamo daharo ceva jātiyā navo ca pabbajjāyāti.</p>
              <p>#14# Atha kho sabhiyassa paribbājakassa etadahosi samaṇo kho</p>
              <p>#15# gotamo { 4 Ma. ayaṁ pāṭho  natthi.} daharoti na uññātabbo na paribhotabbo { 5 ito paraṁ marammapotthake daharopi cesa samaṇo gotamo mahiddhiko  hoti mahānubhāvoti dissati.} daharopi</p>
              <p>#16# ce samaṇo hoti so ca mahiddhiko hoti mahānubhāvo. Yannūnāhaṁ</p>
              <p>#17# samaṇaṁ gotamaṁ upasaṅkamitvā ime pañhe puccheyyanti.</p>
              <p>-- ^a^Thai 25.428^ea^ --</p>
              <p>#0# Atha kho sabhiyo paribbājako yena rājagahaṁ tena cārikaṁ pakkāmi</p>
              <p>#1# anupubbena cārikañcaramāno yena rājagahaṁ veḷuvanaṁ kalandakanivāpo</p>
              <p>#2# yena bhagavā tenupasaṅkami upasaṅkamitvā bhagavatā saddhiṁ sammodi</p>
              <p>#3# sammodanīyaṁ kathaṁ sārāṇīyaṁ vītisāretvā ekamantaṁ nisīdi.</p>
              <p>#4# Ekamantaṁ nisinno kho sabhiyo paribbājako bhagavantaṁ gāthāya ajjhabhāsi</p>
              <p>#5#          [365] Kaṅkhī vecikicchī āgamaṁ (iti sabhiyo)</p>
              <p>#6#                pañhe pucchituṁ abhikaṅkhamāno</p>
              <p>#7#                tesantakaro bhavāhi pañhe me puṭṭho</p>
              <p>#8#                anupubbaṁ anudhammaṁ byākarohi me.</p>
              <p>#9#                Dūrato āgatosi sabhiyāti bhagavā</p>
              <p>#10#                pañhe pucchituṁ abhikaṅkhamāno</p>
              <p>#11#                tesantakaro bhavāmi pañhe te puṭṭho</p>
              <p>#12#                anupubbaṁ anudhammaṁ byākaromi te.</p>
              <p>#13#            Puccha maṁ sabhiya pañhaṁ yaṅkiñci manasicchasi</p>
              <p>#14#            tassa tasseva pañhassa ahaṁ antaṁ karomi teti.</p>
              <p>#15#      [366] Atha kho sabhiyassa paribbājakassa etadahosi acchariyaṁ</p>
              <p>#16# vata bho abbhūtaṁ vata bho yaṁ vatāhaṁ aññesu samaṇabrāhmaṇesu</p>
              <p>#17# okāsakammamattampi nālatthaṁ tamme idaṁ samaṇena gotamena</p>
              <p>#18# okāsakammaṁ katanti attamano pamudito { 1 Yu. modito.} udaggo pītisomanassajāto</p>
              <p>-- ^a^Thai 25.429^ea^ --</p>
              <p>#0# Bhagavantaṁ pañhaṁ apucchi</p>
              <p>#1#                kiṁpattinamāhu bhikkhunaṁ (iti sabhiyo)</p>
              <p>#2#                sorataṁ kena kathañca dantamāhu</p>
              <p>#3#                buddhoti kathaṁ pavuccati</p>
              <p>#4#                puṭṭho me bhagavā byākarohi { 1 Yu. vayākarohi.}.</p>
              <p>#5#                Pajjena katena attanā (sabhiyāti bhagavā)</p>
              <p>#6#                parinibbānagato vitiṇṇakaṅkho</p>
              <p>#7#                vibhavañca bhavañca vippahāya</p>
              <p>#8#                vusitavā khīṇapunabbhavo sa bhikkhu.</p>
              <p>#9#                Sabbattha upekkhako satīmā</p>
              <p>#10#                na so hiṁsati kañci sabbaloke</p>
              <p>#11#                tiṇṇo samaṇo anāvilo</p>
              <p>#12#                ussadā yassa na santi sorato so</p>
              <p>#13#                yassindriyāni bhāvitāni</p>
              <p>#14#                ajjhattaṁ bahiddhā ca sabbaloke</p>
              <p>#15#                nibbijjimaṁ { 2 Ma. nibbijja imaṁ.} parañca lokaṁ</p>
              <p>#16#                kālaṁ kaṅkhati bhāvito sa danto.</p>
              <p>#17#                Kappāni viceyya kevalāni</p>
              <p>#18#                saṁsāraṁ dubhayaṁ { 3 vaṇṇanāyaṁ tadubhayaṁ.} cutūpapātaṁ</p>
              <p>-- ^a^Thai 25.430^ea^ --</p>
              <p>#0#                Vigatarajamanaṅgaṇaṁ visuddhaṁ</p>
              <p>#1#                pattaṁ jātikkhayaṁ tamāhu buddhanti.</p>
              <p>#2#      [367] Atha kho sabhiyo paribbājako bhagavato bhāsitaṁ</p>
              <p>#3# abhinanditvā anumoditvā attamano pamudito { 1 Yu. pamodito.} udaggo</p>
              <p>#4# pītisomanassajāto bhagavantaṁ uttariṁ pañhaṁ apucchi</p>
              <p>#5#                kiṁpattinamāhu brāhmaṇaṁ (iti sabhiyo)</p>
              <p>#6#                samaṇaṁ kena kathañca nhātakoti</p>
              <p>#7#                nāgoti kathaṁ pavuccati</p>
              <p>#8#                puṭṭho me bhagavā byākarohi.</p>
              <p>#9#                Bāhetvā { 2 Po. Ma. bāhitvā.} sabbapāpakāni (sabhiyāti bhagavā)</p>
              <p>#10#                vimalo sādhusamāhito ṭhitatto</p>
              <p>#11#                saṁsāramaticca kevalī so</p>
              <p>#12#                anissito { 3 Ma. Yu. asito.} tādi pavuccate sa { 4 Yu. ayaṁ  pāṭho natthi.} brahmā.</p>
              <p>#13#                Samitāvi pahāya puññapāpaṁ</p>
              <p>#14#                virajo ñatvā imaṁ parañca lokaṁ</p>
              <p>#15#                jātimaraṇaṁ upātivatto</p>
              <p>#16#                samaṇo tādi pavuccate tathattā.</p>
              <p>#17#                Ninnahāya sabbapāpakāni</p>
              <p>#18#                ajjhattañca { 5 Ma. casaddo natthi.} bahiddhā ca sabbaloke</p>
              <p>-- ^a^Thai 25.431^ea^ --</p>
              <p>#0#                Devamanussesu kappiyesu</p>
              <p>#1#                kappaṁ neti tamāhu nhātakoti.</p>
              <p>#2#                Āguṁ na karoti kiñci loke</p>
              <p>#3#                sabbasaṁyoge visajja bandhanāni</p>
              <p>#4#                sabbattha na sajjatī vippamutto { 1 Ma. Yu. vimutto.}</p>
              <p>#5#                nāgo tādi pavuccate tathattāti.</p>
              <p>#6#      [368] Atha kho sabhiyo paribbājako .pe. Bhagavantaṁ uttariṁ</p>
              <p>#7# pañhaṁ apucchi</p>
              <p>#8#                kaṁ khettajinaṁ vadanti buddhā (iti sabhiyo)</p>
              <p>#9#                kusalaṁ kena kathañca paṇḍitoti</p>
              <p>#10#                muni nāma kathaṁ pavuccati</p>
              <p>#11#                puṭṭho me bhagavā byākarohi.</p>
              <p>#12#                Khettāni viceyya kevalāni (sabhiyāti bhagavā)</p>
              <p>#13#                dibbaṁ { 2 Po. dibyaṁ. Yu. divayaṁ.} mānusakañca brahmakhettaṁ</p>
              <p>#14#                (sabba) khettamūlabandhanā pamutto</p>
              <p>#15#                khettajino tādi pavuccate tathattā.</p>
              <p>#16#                Kosāni viceyya kevalāni</p>
              <p>#17#                dibbaṁ mānusakañca brahmakosaṁ</p>
              <p>#18#                (sabba) kosamūlabandhanā pamutto</p>
              <p>#19#                kusalo tādi pavuccate tathattā.</p>
              <p>-- ^a^Thai 25.432^ea^ --</p>
              <p>#0#                Dubhayāni viceyya paṇḍarāni</p>
              <p>#1#                ajjhattaṁ bahiddhā ca suddhapañño</p>
              <p>#2#                kaṇhasukkaṁ upātivatto</p>
              <p>#3#                paṇḍito tādi pavuccate tathattā.</p>
              <p>#4#                Asatañca satañca ñatvā dhammaṁ</p>
              <p>#5#                ajjhattaṁ bahiddhā ca sabbaloke</p>
              <p>#6#                devamanussehi pūjiyo { 1 pūjitotipi pāṭho. Po. Ma. pūjaniyo.} so</p>
              <p>#7#                saṅgajālamaticca so munīti.</p>
              <p>#8#      [369] Atha sabhiyo kho paribbājako .pe. Bhagavantaṁ uttariṁ</p>
              <p>#9# pañhaṁ apucchi</p>
              <p>#10#                kiṁpattinamāhu vedaguṁ (iti sabhiyo)</p>
              <p>#11#                anuviditaṁ kena kathañca viriyavāti</p>
              <p>#12#                ājāniyo kinti nāma hoti</p>
              <p>#13#                puṭṭho me bhagavā byākarohi.</p>
              <p>#14#                Vedāni viceyya kevalāni (sabhiyāti bhagavā)</p>
              <p>#15#                samaṇānaṁ yānipatthi { 2 Po. yānimatthi. Ma. yānidhatthi.} brāhmaṇānaṁ</p>
              <p>#16#                sabbavedanāsu vītarāgo</p>
              <p>#17#                sabbaṁ vedamaticca vedagū so.</p>
              <p>#18#                Anuvicca papañcanāmarūpaṁ</p>
              <p>-- ^a^Thai 25.433^ea^ --</p>
              <p>#0#                Ajjhattaṁ bahiddhā ca rogamūlaṁ</p>
              <p>#1#                (sabba) rogamūlabandhanā pamutto</p>
              <p>#2#                anuvidito tādi pavuccate tathattā.</p>
              <p>#3#                Virato sabbapāpakehi</p>
              <p>#4#                nirayadukkhamaticca viriyavā so</p>
              <p>#5#                so viriyavā padhānavā</p>
              <p>#6#                dhīro tādi pavuccate tathattā.</p>
              <p>#7#                Yassassu lūnāni { 1 Po. Ma. lulāni. Yu. lutāni.} bandhanāni</p>
              <p>#8#                ajjhattaṁ bahiddhā ca saṅgamūlaṁ</p>
              <p>#9#                sabbasaṅgamūlabandhanā pamutto</p>
              <p>#10#                ājāniyo tādi pavuccate tathattā.</p>
              <p>#11#      [370] Atha kho sabhiyo paribbājako .pe. Bhagavantaṁ uttariṁ</p>
              <p>#12# pañhaṁ apucchi</p>
              <p>#13#                kiṁpattinamāhu sottiyaṁ (iti sabhiyo)</p>
              <p>#14#                ariyaṁ kena kathañca caraṇavāti</p>
              <p>#15#                paribbājako kinti nāma hoti</p>
              <p>#16#                puṭṭho me bhagavā byākarohi.</p>
              <p>#17#                Sutavā sabbadhammaṁ abhiññāya loke (sabhiyāti bhagavā)</p>
              <p>#18#                sāvajjānavajjaṁ yadatthi kiñci</p>
              <p>#19#                abhibhuṁ akathaṅkathiṁ vimuttaṁ</p>
              <p>-- ^a^Thai 25.434^ea^ --</p>
              <p>#0#                Anīghaṁ sabbadhimāhu sottiyoti.</p>
              <p>#1#                Chetvā ālayāni āsavāni { 1 Ma. Yu. āsavāni ālayāni.}</p>
              <p>#2#                vidvā so na upeti gabbhaseyyaṁ</p>
              <p>#3#                saññaṁ tividhaṁ panujja paṅkaṁ</p>
              <p>#4#                kappaṁ neti tamāhu ariyoti.</p>
              <p>#5#                Yo idha caraṇesu pattipatto</p>
              <p>#6#                kusalo sabbadā ajāni { 2 Po. Ma. ājānāti.} dhammaṁ</p>
              <p>#7#                sabbattha na sajjatī vimuttacitto</p>
              <p>#8#                paṭighā yassa na santi caraṇavā so.</p>
              <p>#9#                Dukkhavepakkaṁ yadatthi kammaṁ</p>
              <p>#10#                uddhaṁ adho tiriyañcāpi { 3 Po. Ma. tiriyaṁ vāpi. } majjhe</p>
              <p>#11#                paribbājayitvā { 4 Yu. parivajjayitvā.} pariññacārī</p>
              <p>#12#                māyaṁ mānamathopi lobhakodhaṁ</p>
              <p>#13#                pariyantamakāsi nāmarūpaṁ</p>
              <p>#14#                taṁ paribbājakamāhu pattipattanti.</p>
              <p>#15#      [371] Atha kho sabhiyo paribbājako bhagavato bhāsitaṁ abhinanditvā</p>
              <p>#16# anumoditvā attamano udaggo pamudito pītisomanassajāto</p>
              <p>#17# uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjalimpaṇāmetvā</p>
              <p>#18# bhagavantaṁ sammukhā sāruppāhi gāthāhi abhitthavi</p>
              <p>-- ^a^Thai 25.435^ea^ --</p>
              <p>#0#                Yāni ca tīṇi yāni ca saṭṭhi { 1 Po. tesaṭṭhī.}</p>
              <p>#1#                samaṇappavādanissitāni { 2 Ma. Yu. samaṇappavādasitāni.} bhūripañña</p>
              <p>#2#                saññakkharasaññanissitāni</p>
              <p>#3#                osaraṇāni vineyya oghatamagā.</p>
              <p>#4#                Antagūsi pāragūsi { 3 Ma. Yu. pāragū. } dukkhassa</p>
              <p>#5#                arahāsi (sammāsambuddho) khīṇāsavaṁ taṁ { 4 Po. khīṇāsavanti maññe.} maññe</p>
              <p>#6#                jutimā matimā pahutapañño</p>
              <p>#7#                dukkhassantakaraṁ { 5 Ma. Yu. dukkhassantakara.} atāresi maṁ.</p>
              <p>#8#                Yaṁ me kaṅkhitamaññāsi vicikicchaṁ { 6 Po. vicikicchā.  Ma. vicikiccā maṁ tārayi.} maṁ atārayi</p>
              <p>#9#                namo te (muni) monapathesu pattipatta</p>
              <p>#10#                akhilādiccabandhu { 7 Ma. Yu. akhilāadiccabandhu.} soratosi.</p>
              <p>#11#            Yā me kaṅkhā pure āsi tamme byākāsi cakkhumā</p>
              <p>#12#            addhā munīsi sambuddho natthi nīvaraṇā tava.</p>
              <p>#13#            Upāyāsā ca te sabbe viddhastā vinaḷīkatā</p>
              <p>#14#            sītibhūto damappatto dhitimā saccanikkamo.</p>
              <p>#15#            Tassa te nāganāgassa mahāvīrassa bhāsato</p>
              <p>#16#            sabbe devā anumodanti ubho nāradapabbatā.</p>
              <p>#17#            Namo te purisājañña namo te purisuttama</p>
              <p>#18#            sadevakasmiṁ lokasmiṁ natthi te paṭipuggalo.</p>
              <p>-- ^a^Thai 25.436^ea^ --</p>
              <p>#0#            Tuvaṁ buddho tuvaṁ satthā tuvaṁ mārābhibhū muni</p>
              <p>#1#            tuvaṁ anusaye chetvā tiṇṇo tāresimaṁ pajaṁ.</p>
              <p>#2#            Upadhī te samatikkantā āsavā te padālitā</p>
              <p>#3#            sīhosi anupādāno pahīnabhayabheravo</p>
              <p>#4#            puṇḍarīkaṁ yathā vaggu toye na upalimpati</p>
              <p>#5#            evaṁ puññe ca pāpe ca ubhaye tvaṁ na limpasi</p>
              <p>#6#            pāde vīra pasārehi sabhiyo vandati satthunoti.</p>
              <p>#7#      [372] Atha kho sabhiyo paribbājako bhagavato pādesu sirasā</p>
              <p>#8# nipatitvā bhagavantaṁ etadavoca abhikkantaṁ bhante abhikkantaṁ bhante</p>
              <p>#9# seyyathāpi bhante nikkujjitaṁ vā ukkujjeyya paṭicchannaṁ vā</p>
              <p>#10# vivareyya mūḷhassa vā maggaṁ ācikkheyya andhakāre vā telapajjotaṁ</p>
              <p>#11# dhāreyya cakkhumanto ^a^ PTS. Sn , 102 ^ea^ rūpāni dakkhantīti evamevaṁ bhagavatā</p>
              <p>#12# anekapariyāyena dhammo pakāsito esāhaṁ bhagavantaṁ saraṇaṁ gacchāmi</p>
              <p>#13# dhammañca bhikkhusaṅghañca labheyyāhaṁ bhante bhagavato santike</p>
              <p>#14# pabbajjaṁ labheyyaṁ upasampadanti. Yo kho sabhiya aññatitthiyapubbo</p>
              <p>#15# imasmiṁ dhammavinaye ākaṅkhati pabbajjaṁ ākaṅkhati upasampadaṁ</p>
              <p>#16# so cattāro māse parivasati catunnaṁ māsānaṁ accayena</p>
              <p>#17# parivuṭṭhaparivāsaṁ { 1 Po. Ma. Yu. ayaṁ pāṭho natthi.} āraddhacittā bhikkhū pabbājenti upasampādenti</p>
              <p>#18# bhikkhubhāvāya api cettha { 2 Po. Ma. Yu. apica mettha.} puggalavemattatā viditāti. Sace bhante</p>
              <p>#19# aññatitthiyapubbā imasmiṁ dhammavinaye ākaṅkhantā pabbajjaṁ</p>
              <p>-- ^a^Thai 25.437^ea^ --</p>
              <p>#0# Ākaṅkhantā upasampadaṁ cattāro māse parivasanti catunnaṁ māsānaṁ</p>
              <p>#1# accayena parivuṭṭhaparivāse āraddhacittā bhikkhū pabbājenti upasampādenti</p>
              <p>#2# bhikkhubhāvāya. Ahaṁ cattāri vassāni parivasāmi</p>
              <p>#3# catunnaṁ vassānaṁ accayena parivuṭṭhaparivāsaṁ āraddhacittā bhikkhū</p>
              <p>#4# pabbājentu upasampādentu bhikkhubhāvāyāti. Alattha kho sabhiyo</p>
              <p>#5# paribbājako bhagavato santike pabbajjaṁ alattha upasampadaṁ.</p>
              <p>#6# Acirupasampanno kho panāyasmā sabhiyo eko vūpakaṭṭho appamatto</p>
              <p>#7# ātāpī pahitatto viharanto na cirasseva yassatthāya kulaputtā</p>
              <p>#8# sammadeva agārasmā anagāriyaṁ pabbajanti tadanuttaraṁ brahmacariyapariyosānaṁ</p>
              <p>#9# diṭṭheva dhamme sayaṁ abhiññā sacchikatvā upasampajja</p>
              <p>#10# vihāsi khīṇā jāti vusitaṁ brahmacariyaṁ kataṁ karaṇīyaṁ nāparaṁ</p>
              <p>#11# itthattāyāti abbhaññāsi. Aññataro kho panāyasmā sabhiyo</p>
              <p>#12# arahataṁ ahosīti.</p>
              <p>#13#                      Sabhiyasuttaṁ chaṭṭhamaṁ.</p>
              <p>#14#                       -----------</p>
            </h4>
            <h4>
              <h4n>7. selasuttaṃ</h4n>
              <p>#15#            Suttanipāte tatiyassa mahāvaggassa sattamaṁ selasuttaṁ</p>
              <p>#16#      [373] 7 Evamme sutaṁ. Ekaṁ samayaṁ bhagavā aṅguttarāpesu</p>
              <p>#17# cārikaṁ caramāno mahatā bhikkhusaṅghena saddhiṁ aḍḍhaterasehi { 1 ayaṁ pāṭho aḍḍhateḷasaitipi aḍḍhatelasaitipi valañjiyati.} bhikkhusatehi</p>
              <p>#18# yena āpaṇaṁ nāma aṅguttarāpānaṁ nigamo tadavasari.</p>
              <p>-- ^a^Thai 25.438^ea^ --</p>
              <p>#0# Assosi kho keṇiyo jaṭilo samaṇo khalu bho gotamo sakyaputto</p>
              <p>#1# sakyakulā pabbajito aṅguttarāpesu cārikaṁ caramāno mahatā bhikkhusaṅghena</p>
              <p>#2# saddhiṁ aḍḍhaterasehi bhikkhusatehi āpaṇaṁ anuppatto. Taṁ</p>
              <p>#3# kho pana bhavantaṁ gotamaṁ evaṁ kalyāṇo kittisaddo abbhuggato</p>
              <p>#4# itipi so bhagavā arahaṁ sammāsambuddho vijjācaraṇasampanno sugato</p>
              <p>#5# lokavidū anuttaro purisadammasārathi satthā devamanussānaṁ buddho</p>
              <p>#6# bhagavā { 1 Ma. bhagavāti.} so imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ</p>
              <p>#7# pajaṁ sadevamanussaṁ sayaṁ abhiññā sacchikatvā pavedeti</p>
              <p>#8# so dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ</p>
              <p>#9# sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti</p>
              <p>#10# sādhu kho pana tathārūpānaṁ arahataṁ dassanaṁ hotīti. Atha kho</p>
              <p>#11# keṇiyo jaṭilo yena bhagavā tenupasaṅkami upasaṅkamitvā</p>
              <p>#12# bhagavatā saddhiṁ sammodi sammodanīyaṁ kathaṁ sārāṇīyaṁ vītisāretvā</p>
              <p>#13# ekamantaṁ nisīdi. Ekamantaṁ nisinnaṁ kho keṇiyaṁ jaṭilaṁ bhagavā</p>
              <p>#14# dhammiyā kathāya sandassesi samādapesi samuttejesi sampahaṁsesi.</p>
              <p>#15# Atha kho keṇiyo jaṭilo bhagavatā dhammiyā kathāya sandassito</p>
              <p>#16# samādapito samuttejito ^a^ PTS. Sn , 104 ^ea^ sampahaṁsito bhagavantaṁ etadavoca adhivāsetu</p>
              <p>#17# me bhavaṁ gotamo svātanāya bhattaṁ saddhiṁ bhikkhusaṅghenāti.</p>
              <p>#18#      [374] Evaṁ vutte bhagavā keṇiyaṁ jaṭilaṁ etadavoca mahā</p>
              <p>#19# kho keṇiya bhikkhusaṅgho aḍḍhaterasāni bhikkhusatāni tvañca { 2 Yu. kho.}</p>
              <p>-- ^a^Thai 25.439^ea^ --</p>
              <p>#0# Brāhmaṇesu abhippasannoti. Dutiyampi kho keṇiyo jaṭilo</p>
              <p>#1# bhagavantaṁ etadavoca kiñcāpi bho gotama mahā bhikkhusaṅgho aḍḍhaterasāni</p>
              <p>#2# bhikkhusatāni ahañca brāhmaṇesu abhippasanno adhivāsetu</p>
              <p>#3# me bhavaṁ gotamo svātanāya bhattaṁ saddhiṁ bhikkhusaṅghenāti.</p>
              <p>#4# Dutiyampi kho bhagavā keṇiyaṁ jaṭilaṁ etadavoca mahā kho keṇiya</p>
              <p>#5# bhikkhusaṅgho aḍḍhaterasāni bhikkhusatāni tvañca brāhmaṇesu abhippasannoti.</p>
              <p>#6# Tatiyampi kho keṇiyo jaṭilo bhagavantaṁ etadavoca</p>
              <p>#7# kiñcāpi bho gotama mahā bhikkhusaṅgho aḍḍhaterasāni bhikkhusatāni</p>
              <p>#8# ahañca brāhmaṇesu abhippasanno adhivāsetu me bhavaṁ gotamo</p>
              <p>#9# svātanāya bhattaṁ saddhiṁ bhikkhusaṅghenāti. Adhivāsesi bhagavā tuṇhībhāvena.</p>
              <p>#10# Atha kho keṇiyo jaṭilo bhagavato adhivāsanaṁ viditvā</p>
              <p>#11# uṭṭhāyāsanā yena sako assamo tenupasaṅkami upasaṅkamitvā</p>
              <p>#12# mittāmacce ñātisālohite āmantesi suṇantu me bhonto { 1 ^a^ PTS. Sn , 105 ^ea^ Po. Ma. bhavanto.}</p>
              <p>#13# mittāmaccā ñātisālohitā samaṇo me gotamo nimantito</p>
              <p>#14# svātanāya bhattaṁ saddhiṁ bhikkhusaṅghena yena me kāyaveyyāvaṭikaṁ</p>
              <p>#15# kareyyāthāti. Evaṁ bhoti kho keṇiyassa jaṭilassa mittāmaccā</p>
              <p>#16# ñātisālohitā keṇiyassa jaṭilassa paṭissutvā appekacce uddhanāni</p>
              <p>#17# khaṇanti appekacce kaṭṭhāni phālenti appekacce</p>
              <p>#18# bhājanāni dhovanti appekacce udakamaṇikaṁ patiṭṭhāpenti appekacce</p>
              <p>#19# āsanāni paññāpenti. Keṇiyo pana jaṭilo sāmaṁ yeva</p>
              <p>-- ^a^Thai 25.440^ea^ --</p>
              <p>#0# Maṇḍalamālaṁ paṭiyādeti.</p>
              <p>#1#      [375] Tena kho pana samayena selo brāhmaṇo āpaṇe</p>
              <p>#2# paṭivasati tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ</p>
              <p>#3# itihāsapañcamānaṁ padako veyyākaraṇo lokāyatamahāpurisalakkhaṇesu</p>
              <p>#4# anavayo tīṇi ca māṇavakasatāni mante vāceti.</p>
              <p>#5# Tena kho pana samayena keṇiyo jaṭilo sele brāhmaṇe abhippasanno</p>
              <p>#6# hoti. Atha kho selo brāhmaṇo tīhi māṇavakasatehi</p>
              <p>#7# parivuto jaṅghāvihāraṁ anucaṅkamamāno anuvicaramāno yena</p>
              <p>#8# keṇiyassa jaṭilassa assamo tenupasaṅkami. Addasā kho selo</p>
              <p>#9# brāhmaṇo keṇiyassa { 1 Yu. keṇiyassamiye jaṭile.} jaṭilassa assame appekacce uddhanāni</p>
              <p>#10# khaṇante .pe. Appekacce āsanāni paññāpente keṇiyaṁ</p>
              <p>#11# pana jaṭilaṁ sāmaṁ yeva maṇḍalamālaṁ paṭiyādentaṁ disvāna keṇiyaṁ</p>
              <p>#12# jaṭilaṁ etadavoca kiṁ nu kho bhoto keṇiyassa āvāho vā bhavissati</p>
              <p>#13# vivāho vā bhavissati mahāyañño vā paccupaṭṭhito rājā</p>
              <p>#14# vā māgadho seniyo bimbisāro nimantito svātanāya saddhiṁ balakāyenāti.</p>
              <p>#15# Na me bho sela āvāho vā bhavissati napi { 2 Po. Ma. vivāho vā nāpi rājā.}</p>
              <p>#16# vivāho bhavissati napi rājā māgadho seniyo bimbisāro</p>
              <p>#17# nimantito svātanāya saddhiṁ balakāyena. Api ca kho me mahāyañño</p>
              <p>#18# paccupaṭṭhito atthi samaṇo gotamo sakyaputto sakyakulā ^a^ PTS. Sn , 106 ^ea^</p>
              <p>#19# pabbajito aṅguttarāpesu cārikaṁ caramāno mahatā bhikkhusaṅghena saddhiṁ</p>
              <p>-- ^a^Thai 25.441^ea^ --</p>
              <p>#0# Aḍḍhaterasehi bhikkhusatehi āpaṇaṁ anuppatto taṁ kho pana bhavantaṁ</p>
              <p>#1# gotamaṁ evaṁ kalyāṇo kittisaddo abbhuggato itipi so bhagavā</p>
              <p>#2# .pe. Buddho bhagavāti. So me nimantito svātanāya bhattaṁ</p>
              <p>#3# saddhiṁ bhikkhusaṅghenāti. Buddhoti bho keṇiya vadesi. Buddhoti</p>
              <p>#4# bho sela vadāmi. Buddhoti bho keṇiya vadesi. Buddhoti bho</p>
              <p>#5# sela vadāmīti. Atha kho selassa brāhmaṇassa etadahosi ghosopi</p>
              <p>#6# kho eso dullabho lokasmiṁ yadidaṁ buddhoti. Āgatāni</p>
              <p>#7# kho pana asmākaṁ { 1 Po. panasmākaṁ. Ma. panamhākaṁ.} mantesu dvattiṁsa { 2 battiṁsātipi pāṭho.} mahāpurisalakkhaṇāni yehi</p>
              <p>#8# samannāgatassa mahāpurisassa dveva gatiyo bhavanti anaññā sace</p>
              <p>#9# agāraṁ ajjhāvasati rājā hoti cakkavattī dhammiko dhammarājā</p>
              <p>#10# cāturanto vijitāvī janapadatthāvariyappatto sattaratanasamannāgato</p>
              <p>#11# tassimāni sattaratanāni bhavanti seyyathīdaṁ cakkaratanaṁ hatthiratanaṁ</p>
              <p>#12# assaratanaṁ maṇiratanaṁ itthiratanaṁ gahapatiratanaṁ pariṇāyakaratanameva</p>
              <p>#13# sattamaṁ. Parosahassaṁ kho panassa puttā bhavanti { 3 Po. santi. } sūrā viraṅgarūpā</p>
              <p>#14# parasenappamaddanā. So imaṁ paṭhaviṁ sāgarapariyantaṁ adaṇḍena</p>
              <p>#15# asatthena dhammena abhivijiya ajjhāvasati. Sace kho pana agārasmā</p>
              <p>#16# anagāriyaṁ pabbajati arahaṁ hoti sammāsambuddho loke</p>
              <p>#17# vivaṭacchado { 4 itisaddo idha ^a^ PTS. Sn , 107 ^ea^ bhavituṁ vaṭṭati.}. Kahaṁ pana bho keṇiya etarahi so bhavaṁ gotamo</p>
              <p>-- ^a^Thai 25.442^ea^ --</p>
              <p>#0# Viharati arahaṁ sammāsambuddhoti.</p>
              <p>#1#      [376] Evaṁ vutte keṇiyo jaṭilo dakkhiṇaṁ bāhaṁ { 1 Po. Ma. bāhuṁ.} paggahetvā</p>
              <p>#2# selaṁ brāhmaṇaṁ etadavoca yenesā bho sela nīlavanarājīti.</p>
              <p>#3# Atha kho selo brāhmaṇo tīhi māṇavakasatehi saddhiṁ yena bhagavā</p>
              <p>#4# tenupasaṅkami. Atha kho selo brāhmaṇo te māṇavake āmantesi</p>
              <p>#5# appasaddā bhonto āgacchantu pade padaṁ nikkhipantā</p>
              <p>#6# durāsadā hi te bhavanto { 2 Ma. Yu. bhagavanto.} sīhāva ekacarā yadā cāhaṁ bho</p>
              <p>#7# samaṇena gotamena saddhiṁ manteyyaṁ mā me bhonto antarantarā</p>
              <p>#8# kathaṁ opātetha kathāpariyosānaṁ me bhavanto āgamentūti.</p>
              <p>#9# Atha kho selo brāhmaṇo yena bhagavā tenupasaṅkami upasaṅkamitvā</p>
              <p>#10# bhagavatā saddhiṁ sammodi sammodanīyaṁ kathaṁ sārāṇīyaṁ</p>
              <p>#11# vītisāretvā ekamantaṁ nisīdi. Ekamantaṁ nisinno kho selo</p>
              <p>#12# brāhmaṇo bhagavato kāye dvattiṁsa mahāpurisalakkhaṇāni sammannesi.</p>
              <p>#13# Addasā kho selo brāhmaṇo bhagavato kāye dvattiṁsa mahāpurisalakkhaṇāni</p>
              <p>#14# yebhuyyena ṭhapetvā dve dvīsu mahāpurisalakkhaṇesu</p>
              <p>#15# kaṅkhati vicikicchati nādhimuccati na sampasīdati kosohite</p>
              <p>#16# ca vatthaguyhe pahutajivhatāya ca { 3 Po. Ma. cāti.}. Atha kho bhagavato etadahosi</p>
              <p>#17# passati kho me ayaṁ selo brāhmaṇo dvattiṁsa mahāpurisalakkhaṇāni</p>
              <p>#18# yebhuyyena ṭhapetvā dve dvīsu mahāpurisalakkhaṇesu kaṅkhati</p>
              <p>#19# vicikicchati nādhimuccati na sampasīdati kosohite ca vatthaguyhe</p>
              <p>-- ^a^Thai 25.443^ea^ --</p>
              <p>#0# Pahutajivhatāya cāti. Atha kho bhagavā tathārūpaṁ iddhābhisaṅkhāraṁ</p>
              <p>#1# abhisaṅkhāresi { 1 Ma. Yu. abhisaṁkhāsi.} yathā addasa selo brāhmaṇo bhagavato kosohitaṁ</p>
              <p>#2# vatthaguyhaṁ. Atha kho bhagavā jivhaṁ ninnāmetvā ubhopi</p>
              <p>#3# kaṇṇasotāni anumasi paṭimasi ubhopi nāsikasotāni anumasi paṭimasi</p>
              <p>#4# kevalampi nalāṭamaṇḍalaṁ jivhāya chādesi. Atha kho selassa</p>
              <p>#5# brāhmaṇassa etadahosi samannāgato kho samaṇo gotamo</p>
              <p>#6# dvattiṁsāya { 2 Po. Ma. Yu. dvattiṁsamahāpurisalakkhaṇehi.} mahāpurisalakkhaṇehi paripuṇṇehi no aparipuṇṇehi no</p>
              <p>#7# ca kho naṁ jānāmi buddho vā no vā. Sutaṁ kho panetaṁ { 3 Ma. Yu.  pana metaṁ.} brāhmaṇānaṁ</p>
              <p>#8# vuḍḍhānaṁ mahallakānaṁ ācariyapācariyānaṁ bhāsamānānaṁ ye te</p>
              <p>#9# bhagavanto { 4 Ma. Yu. bhavanti.} arahanto sammāsambuddhā te sake vaṇṇe bhaññamāne</p>
              <p>#10# attānaṁ pātukarontīti yannūnāhaṁ samaṇaṁ gotamaṁ sammukhā</p>
              <p>#11# sāruppāhi gāthāhi abhitthaveyyanti. Atha kho selo brāhmaṇo</p>
              <p>#12# bhagavantaṁ sammukhā sāruppāhi gāthāhi abhitthavi</p>
              <p>#13#            paripuṇṇakāyo suruci sujāto cārudassano</p>
              <p>#14#            suvaṇṇavaṇṇosi bhagavā susukkadāḍhosi { 5 susukkadāṭhosītipi.} viriyavā</p>
              <p>#15#            narassa hi sujātassa ye bhavanti viyañjanā</p>
              <p>#16#            sabbe te tava kāyasmiṁ mahāpurisalakkhaṇā.</p>
              <p>#17#            Pasannanetto sumukho brahā uju patāpavā</p>
              <p>-- ^a^Thai 25.444^ea^ --</p>
              <p>#0#            Majjhe samaṇasaṅghassa ādiccova virocasi.</p>
              <p>#1#            Kalyāṇadassano bhikkhu kāñcanasannibhataco { 1 Po. Ma. Yu. kañcana ....}</p>
              <p>#2#            kinte samaṇabhāvena evaṁ uttamavaṇṇino.</p>
              <p>#3#            Rājā arahasi bhavituṁ cakkavattī rathesabho</p>
              <p>#4#            cāturanto vijitāvī jambusaṇḍassa issaro</p>
              <p>#5#            khattiyā bhojarājāno { 2 Po. bhoga .... Ma. bhogi ....} anuyantā { 3 Yu.  anuyuttā.} bhavanti te</p>
              <p>#6#            rājābhirājā manujindo rajjaṁ kārehi gotama.</p>
              <p>#7#      [377] Rājāhamasmi selā (ti bhagavā) dhammarājā anuttaro</p>
              <p>#8#            dhammena cakkaṁ vattemi cakkaṁ appativattiyaṁ.</p>
              <p>#9#            Sambuddho paṭijānāsi (iti selo brāhmaṇo)</p>
              <p>#10#                                  dhammarājā anuttaro</p>
              <p>#11#            dhammena cakkaṁ vattemi iti bhāsasi gotama</p>
              <p>#12#            ko nu senāpatī bhoto sāvako satthuranvayo { 4 Yu. satthadanvayo.}</p>
              <p>#13#            ko te imaṁ anuvatteti { 5 Po. ko te maṁ anuvattati. Ma. ...  tamanuvatteti.} dhammacakkaṁ pavattitaṁ.</p>
              <p>#14#            Mayā pavattitaṁ cakkaṁ (lesāti bhagavā) dhammacakkaṁ anuttaraṁ</p>
              <p>#15#            sārīputto anuvatteti anujāto tathāgataṁ.</p>
              <p>#16#            Abhiññeyyaṁ abhiññātaṁ bhāvetabbañca bhāvitaṁ</p>
              <p>#17#            pahātabbaṁ pahīnamme tasmā buddhosmi brāhmaṇa</p>
              <p>#18#            vinayassu mayi kaṅkhaṁ adhimuñcassu { 6 Po. Ma. Yu. adhimuccassu.} brāhmaṇa</p>
              <p>#19#            dullabhaṁ dassanaṁ hoti sambuddhānaṁ abhiṇhaso.</p>
              <p>-- ^a^Thai 25.445^ea^ --</p>
              <p>#0#             Yassa { 1 ^a^ PTS. Sn , 111 ^ea^ Po. yo sa ve ... Ma. yesaṁ ve ... Yu. yesaṁ ve.} ve dullabho loke pātubhāvo abhiṇhaso</p>
              <p>#1#             sohaṁ brāhmaṇa sambuddho sallakatto anuttaro.</p>
              <p>#2#             Brahmabhūto atitulo mārasenappamaddano</p>
              <p>#3#             sabbāmitte vasīkatvā modāmi akutobhayo.</p>
              <p>#4#             Imaṁ bhonto { 2 Ma. bhavanto. } nisāmetha yathā bhāsati cakkhumā</p>
              <p>#5#             sallakatto mahāvīro sīhova nadatī vane.</p>
              <p>#6#             Brahmabhūtaṁ atitulaṁ mārasenappamaddanaṁ</p>
              <p>#7#             ko disvā nappasīdeyya api kaṇhābhijātiko.</p>
              <p>#8#             Yo maṁ icchati anvetu yo vā nicchati gacchatu</p>
              <p>#9#             idhāhaṁ pabbajissāmi varapaññassa santike.</p>
              <p>#10#             Evaṁ ce { 3 Yu. etañce.} ruccati bhoto sammāsambuddhasāsanaṁ { 4 Po. Ma. .. sāsane.}</p>
              <p>#11#             mayampi pabbajissāma varapaññassa santike.</p>
              <p>#12#             Brāhmaṇā tisatā ime yācanti pañjalīkatā</p>
              <p>#13#             brahmacariyaṁ carissāma bhagavā tava santike.</p>
              <p>#14#             Svākkhātaṁ brahmacariyaṁ (selāti bhagavā) sandiṭṭhikaṁ akālikaṁ</p>
              <p>#15#             yattha amoghā pabbajjā appamattassa sikkhatoti.</p>
              <p>#16#      [378] Alattha kho selo brāhmaṇo sapariso bhagavato</p>
              <p>#17# santike pabbajjaṁ alattha upasampadaṁ. Atha kho keṇiyo jaṭilo</p>
              <p>-- ^a^Thai 25.446^ea^ --</p>
              <p>#0# Tassā rattiyā accayena sake assame paṇītaṁ khādanīyaṁ bhojanīyaṁ</p>
              <p>#1# paṭiyādāpetvā bhagavato kālaṁ ārocāpesi kālo bho gotama</p>
              <p>#2# niṭṭhitaṁ bhattanti. Atha kho bhagavā pubbaṇhasamayaṁ nivāsetvā</p>
              <p>#3# pattacīvaramādāya yena keṇiyassa jaṭilassa assamo tenupasaṅkami</p>
              <p>#4# upasaṅkamitvā paññatte āsane nisīdi saddhiṁ bhikkhusaṅghena. Atha</p>
              <p>#5# kho keṇiyo jaṭilo buddhappamukhaṁ bhikkhusaṅghaṁ paṇītena khādanīyena</p>
              <p>#6# bhojanīyena sahatthā santappesi sampavāresi. Atha kho keṇiyo</p>
              <p>#7# jaṭilo bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ</p>
              <p>#8# gahetvā ekamantaṁ nisīdi. Ekamantaṁ nisinnaṁ kho keṇiyaṁ jaṭilaṁ</p>
              <p>#9# bhagavā imāhi gāthāhi anumodi</p>
              <p>#10#            aggihutaṁ mukhā yaññā sāvitti chandaso mukhaṁ</p>
              <p>#11#            rājā mukhaṁ manussānaṁ nadīnaṁ sāgaro mukhaṁ.</p>
              <p>#12#            Nakkhattānaṁ mukhaṁ cando ādicco tapataṁ mukhaṁ</p>
              <p>#13#            puññamākaṅkhamānānaṁ saṅgho ve yajataṁ mukhanti.</p>
              <p>#14#      [379] Atha ^a^ PTS. Sn , 112 ^ea^ kho bhagavā keṇiyaṁ jaṭilaṁ imāhi gāthāhi anumoditvā</p>
              <p>#15# uṭṭhāyāsanā pakkāmi. Atha kho āyasmā selo</p>
              <p>#16# sapariso eko vūpakaṭṭho appamatto ātāpī pahitatto viharanto</p>
              <p>#17# na cirasseva yassatthāya kulaputtā sammadeva agārasmā anagāriyaṁ</p>
              <p>#18# pabbajanti tadanuttaraṁ brahmacariyapariyosānaṁ diṭṭheva dhamme sayaṁ</p>
              <p>#19# abhiññā sacchikatvā upasampajja vihāsi khīṇā jāti vusitaṁ</p>
              <p>-- ^a^Thai 25.447^ea^ --</p>
              <p>#0# Brahmacariyaṁ kataṁ karaṇīyaṁ nāparaṁ itthattāyāti abbhaññāsi.</p>
              <p>#1# Aññataro kho panāyasmā selo sapariso arahataṁ ahosi. Atha</p>
              <p>#2# kho āyasmā selo sapariso yena bhagavā tenupasaṅkami upasaṅkamitvā</p>
              <p>#3# ekaṁsaṁ cīvaraṁ katvā yena bhagavā tenañjalimpaṇāmetvā</p>
              <p>#4# bhagavantaṁ gāthāya { 1 Yu. gāthāhi.} ajjhabhāsi</p>
              <p>#5#            yantaṁ saraṇamāgamma { 2 Ma. Yu. saraṇāgamha.} ito aṭṭhami cakkhumā { 3 Po. Ma. cakkhuma.}</p>
              <p>#6#            sattarattena bhagavā dantamhā { 4 Ma. Yu.  dantamha.} tava sāsane.</p>
              <p>#7#            Tuvaṁ buddho tuvaṁ satthā tuvaṁ mārābhibhū muni</p>
              <p>#8#            tuvaṁ anusaye { 5 Po. akusale.} chetvā tiṇṇo tāresimaṁ pajaṁ</p>
              <p>#9#            upadhī te samatikkantā āsavā te padālitā</p>
              <p>#10#            sīhosi anupādāno pahīnabhayabheravo</p>
              <p>#11#            bhikkhavo tisatā ime tiṭṭhanti pañjalīkatā</p>
              <p>#12#            pāde vīra pasārehi nāgā vandantu satthunoti.</p>
              <p>#13#                        Selasuttaṁ sattamaṁ.</p>
              <p>#14#                        ------------</p>
            </h4>
            <h4>
              <h4n>8. sallasuttaṃ</h4n>
              <p>#15#            Suttanipāte tatiyassa mahāvaggassa aṭṭhamaṁ sallasuttaṁ</p>
              <p>#16#    [380] 8 Animittamanaññātaṁ maccānaṁ idha jīvitaṁ</p>
              <p>#17#            kasirañca parittañca tañca dukkhena saññutaṁ { 6 Po. Ma. saṁyutaṁ.}.</p>
              <p>#18#            Na hi so upakkamo atthi yena jātā na miyyare</p>
              <p>-- ^a^Thai 25.448^ea^ --</p>
              <p>#0#            Jarampi patvā maraṇaṁ evaṁdhammā hi pāṇino.</p>
              <p>#1#            Phalānamiva pakkānaṁ pāto patanato { 1 Yu. patanā.} bhayaṁ</p>
              <p>#2#            evaṁ jātānamaccānaṁ niccaṁ maraṇato bhayaṁ.</p>
              <p>#3#            Yathāpi kumbhakārassa katā mattikabhājanā</p>
              <p>#4#            sabbe bhedapariyantā { 2 Ma. Yu. bhedanapariyantā.} evaṁ maccāna jīvitaṁ.</p>
              <p>#5#            Daharā ca mahantā ca ye bālā ye ca paṇḍitā</p>
              <p>#6#            sabbe maccuvasaṁ yanti sabbe maccuparāyanā.</p>
              <p>#7#            Tesaṁ maccuparetānaṁ gacchataṁ paralokato</p>
              <p>#8#            na pitā tāyate puttaṁ ñātī vā pana ñātake.</p>
              <p>#9#            Pekkhataṁ yeva ñātīnaṁ passa lālappataṁ puthu</p>
              <p>#10#            ekameko va maccānaṁ govajjho viya niyyati</p>
              <p>#11#            evamabbhāhato loko maccunā ca jarāya ca</p>
              <p>#12#            tasmā dhīrā na socanti viditvā lokapariyāyaṁ.</p>
              <p>#13#            Yassa maggaṁ na jānāsi āgatassa gatassa vā</p>
              <p>#14#            ubho ante asampassaṁ niratthaṁ paridevasi</p>
              <p>#15#            paridevayamāno ce kiñci atthaṁ { 3 Ma. Yu. kiñcidatthaṁ.} udabbahe</p>
              <p>#16#            sammūḷho hiṁsamattānaṁ kayira { 4 Ma.  kayirā.} cenaṁ vicakkhaṇo.</p>
              <p>#17#            Na hi ruṇṇena sokena santiṁ pappoti cetaso</p>
              <p>#18#            bhiyyassuppajjate dukkhaṁ sarīraṁ cupahaññati.</p>
              <p>#19#            Kīso vivaṇṇo bhavati hiṁsamattānamattanā { 5 po .. mattano.}</p>
              <p>-- ^a^Thai 25.449^ea^ --</p>
              <p>#0#            Na tena petā pālenti niratthā paridevanā.</p>
              <p>#1#            Sokamappajahaṁ jantu bhiyyo dukkhaṁ nigacchati</p>
              <p>#2#            anutthunanto kālakataṁ sokassa vasamanvagū.</p>
              <p>#3#            Aññepi passa gamine yathākammūpage nare</p>
              <p>#4#            maccuno vasamāgamma phandantevidha pāṇino.</p>
              <p>#5#            Yena yena hi maññanti tato taṁ hoti aññathā</p>
              <p>#6#            etādiso vinābhāvo passa lokassa pariyāyaṁ.</p>
              <p>#7#            Api { 1 Yu. api ce.} vassasataṁ jīve bhiyyo vā pana māṇavo</p>
              <p>#8#            ñātisaṅghā vinā hoti jahāti idha jīvitaṁ.</p>
              <p>#9#            Tasmā arahato sutvā vineyya paridevitaṁ</p>
              <p>#10#            petaṁ kālakataṁ ditvā { 2 Po. Ma. Yu. disvā.} neso labbhā mayā iti.</p>
              <p>#11#            Yathā saraṇamādittaṁ vārinā parinibbaye</p>
              <p>#12#            evampi dhīro sappañño paṇḍito kusalo naro</p>
              <p>#13#            khippamuppatitaṁ sokaṁ vāto tulaṁva { 3 Ma. Yu. tūlaṁva.} dhaṁsaye.</p>
              <p>#14#            Paridevaṁ pajappañca domanassañca attano</p>
              <p>#15#            attano sukhamesāno abbuḷhe { 4 Ma. Yu. abbahe} sallamattano</p>
              <p>#16#            abbuḷhasallo asito santiṁ pappuyya cetaso</p>
              <p>#17#            sabbaṁ sokaṁ atikkanto asoko hoti nibbutoti.</p>
              <p>#18#                       Sallasuttaṁ aṭṭhamaṁ.</p>
              <p>#19#                        -----------</p>
            </h4>
            <h4>
              <h4n>9. vāseṭṭhasuttaṃ</h4n>
              <p>-- ^a^Thai 25.450^ea^ --</p>
              <p>#0#            Suttanipāte tatiyassa mahāvaggassa navamaṁ vāseṭṭhasuttaṁ</p>
              <p>#1#      [381] 9 Evamme sutaṁ. Ekaṁ samayaṁ bhagavā icchānaṅgale</p>
              <p>#2# viharati icchānaṅgalavanasaṇḍe. Tena kho pana samayena sambahulā</p>
              <p>#3# abhiññātā { 1 Ma. Yu. sabbatthavāre āmeṇḍitaṁ.} brāhmaṇamahāsālā icchānaṅgale paṭivasanti</p>
              <p>#4# seyyathīdaṁ caṅkī brāhmaṇo tārukkho brāhmaṇo pokkharasāti</p>
              <p>#5# brāhmaṇo jāṇussoṇi brāhmaṇo todeyyabrāhmaṇo aññe</p>
              <p>#6# ca abhiññātā brāhmaṇamahāsālā. Atha kho vāseṭṭhabhāradvājānaṁ</p>
              <p>#7# māṇavānaṁ jaṅghāvihāraṁ anucaṅkamantānaṁ anuvicarantānaṁ { 2 Yu. anucaṅkamamānānaṁ anuvicaramānānaṁ. }</p>
              <p>#8# ayamantarākathā udapādi kathaṁ bho brāhmaṇo hotīti. { 3 Po. Ma. taṁ.}</p>
              <p>#9# Bhāradvājo māṇavo evamāha yato kho bho ubhato sujāto { 4 Ma. Yu. hoti.}</p>
              <p>#10# mātito ca pitito ca saṁsuddhagahaṇiko yāva sattamā pitāmahayugā</p>
              <p>#11# akkhitto anupakuṭṭho jātivādena ettāvatā bho ^a^ PTS. Sn , 116 ^ea^ brāhmaṇo</p>
              <p>#12# hotīti. Vāseṭṭho māṇavo evamāha yato kho bho sīlavā ca hoti</p>
              <p>#13# vattasampanno ca ettāvatā kho bho brāhmaṇo hotīti.</p>
              <p>#14# Neva kho asakkhi bhāradvājo māṇavo vāseṭṭhaṁ māṇavaṁ</p>
              <p>#15# saññāpetuṁ na pana asakkhi { 5 Po. na pana sakkhi.} vāseṭṭho māṇavo bhāradvājaṁ māṇavaṁ</p>
              <p>#16# saññāpetuṁ. Atha kho vāseṭṭho māṇavo bhāradvājaṁ māṇavaṁ</p>
              <p>#17# āmantesi ayaṁ { 6 Ma. Yu. kho.} bho bhāradvāja samaṇo gotamo sakyaputto</p>
              <p>-- ^a^Thai 25.451^ea^ --</p>
              <p>#0# Sakyakulā pabbajito icchānaṅgale viharati icchānaṅgalavanasaṇḍe taṁ</p>
              <p>#1# kho pana bhavantaṁ gotamaṁ evaṁ kalyāṇo kittisaddo abbhuggato</p>
              <p>#2# itipi so bhagavā .pe. Buddho bhagavāti āyāma { 1 Ma. Yu. bho.} bhāradvāja</p>
              <p>#3# yena samaṇo gotamo tenupasaṅkamissāma upasaṅkamitvā { 2 Ma. Yu. samaṇaṁ gotamaṁ.}</p>
              <p>#4# etamatthaṁ pucchissāma yathā no samaṇo gotamo byākarissati tathā</p>
              <p>#5# naṁ dhāressāmāti. Evaṁ bhoti kho bhāradvājo māṇavo</p>
              <p>#6# vāseṭṭhassa māṇavassa paccassosi. Atha kho vāseṭṭhabhāradvājamāṇavā</p>
              <p>#7# yena bhagavā tenupasaṅkamiṁsu upasaṅkamitvā bhagavatā</p>
              <p>#8# saddhiṁ sammodiṁsu sammodanīyaṁ kathaṁ sārāṇīyaṁ vītisāretvā</p>
              <p>#9# ekamantaṁ nisīdiṁsu. Ekamantaṁ nisinno kho vāseṭṭho māṇavo</p>
              <p>#10# bhagavantaṁ gāthāhi ajjhabhāsi</p>
              <p>#11#      [382] Anuññātapaṭiññātā tevijjā mayamassu bho</p>
              <p>#12#            ahaṁ pokkharasātissa tārukkhassāya māṇavo.</p>
              <p>#13#            Tevijjānaṁ yadakkhātaṁ tatra kevalinosmase</p>
              <p>#14#            padakasmā veyyākaraṇā ca { 3 Ma. Yu. casaddo natthi.} jappe ācariyasādisā.</p>
              <p>#15#            Tesanno jātivādamhi vivādo atthi gotama</p>
              <p>#16#            jātiyā brāhmaṇo hoti bhāradvājo iti bhāsati</p>
              <p>#17#            ahañca kammunā brūhi evaṁ jānāhi cakkhuma.</p>
              <p>#18#            Te na sakkoma saññātuṁ { 4 Ma.  saññāpetuṁ.} aññamaññaṁ mayaṁ ubho</p>
              <p>#19#            bhavantaṁ puṭṭhumāgamhā sambuddhaṁ iti vissutaṁ.</p>
              <p>-- ^a^Thai 25.452^ea^ --</p>
              <p>#0#            Candaṁ yathā khayātītaṁ pecca pañjalikā janā</p>
              <p>#1#            vandamānā namassanti evaṁ lokasmi gotama.</p>
              <p>#2#            Cakkhuṁ loke samuppannaṁ mayaṁ pucchāma gotamaṁ</p>
              <p>#3#            jātito brāhmaṇo hoti udāhu bhavati kammunā</p>
              <p>#4#            ajānataṁ no pabrūhi yathā jānemu brāhmaṇaṁ.</p>
              <p>#5#            Tesaṁ vohaṁ byakkhissaṁ</p>
              <p>#6#            (vāseṭṭhāti bhagavā) anupubbaṁ yathātathaṁ</p>
              <p>#7#            jātivibhaṅgaṁ pāṇānaṁ aññamaññā hi jātiyo.</p>
              <p>#8#            Tiṇarukkhepi jānātha na cāpi paṭijānare</p>
              <p>#9#            liṅgaṁ jātimayaṁ tesaṁ aññamaññā hi jātiyo.</p>
              <p>#10#            Tato kīṭe paṭaṅge ca yāva kunthakipillike</p>
              <p>#11#            liṅgaṁ jātimayaṁ tesaṁ aññamaññā hi jātiyo.</p>
              <p>#12#            Catuppadepi jānātha { 1 Po. catuppade vijānātha.} khuddake ca mahallake</p>
              <p>#13#            liṅgaṁ jātimayaṁ tesaṁ aññamaññā hi jātiyo.</p>
              <p>#14#            Pādūdarepi jānātha urage dīghapiṭṭhike</p>
              <p>#15#            liṅgaṁ jātimayaṁ tesaṁ aññamaññā hi jātiyo.</p>
              <p>#16#            Tato macchepi jānātha udake { 2 Ma. Yu. odake.} vārigocare</p>
              <p>#17#            liṅgaṁ jātimayaṁ tesaṁ aññamaññā hi jātiyo.</p>
              <p>#18#            Tato pakkhīpi jānātha pattayāne vihaṅgame</p>
              <p>#19#            liṅgaṁ jātimayaṁ tesaṁ aññamaññā hi jātiyo.</p>
              <p>-- ^a^Thai 25.453^ea^ --</p>
              <p>#0#            Yathā etāsu jātīsu liṅgaṁ jātimayaṁ puthu</p>
              <p>#1#            evaṁ natthi manussesu liṅgaṁ jātimayaṁ puthu.</p>
              <p>#2#            Na kesehi na sīsehi { 1 Ma. Yu. sīsena.} na kaṇṇehi na akkhihi</p>
              <p>#3#            na mukhena na nāsāya na oṭṭhehi bhamūhi vā</p>
              <p>#4#            na gīvāya na aṁsehi na udarena na piṭṭhiyā</p>
              <p>#5#            na soṇiyā na urasā na sambādhā na methunā { 2 Po. Ma. Yu. na sambādhe na methune.}</p>
              <p>#6#            na hatthehi na pādehi na aṅgulīhi nakhehi vā</p>
              <p>#7#            na jaṅghāhi na ūrūhi na vaṇṇena sarena vā</p>
              <p>#8#            liṅgaṁ jātimayaṁ neva yathā aññāsu jātisu.</p>
              <p>#9#            Paccattaṁ sasarīresu { 3 Po. Ma.  paccattañca sarīresu.} manussesvetaṁ na vijjati</p>
              <p>#10#            vokārañca manussesu samaññāya pavuccati.</p>
              <p>#11#            Yo hi koci manussesu gorakkhaṁ upajīvati</p>
              <p>#12#            evaṁ vāseṭṭha jānāhi kassako so na brāhmaṇo.</p>
              <p>#13#            Yo hi koci manussesu puthusippena jīvati</p>
              <p>#14#            evaṁ vāseṭṭha jānāhi sippiko so na brāhmaṇo.</p>
              <p>#15#            Yo hi koci manussesu vohāraṁ upajīvati</p>
              <p>#16#            evaṁ vāseṭṭha jānāhi vāṇijo so na brāhmaṇo.</p>
              <p>#17#            Yo hi koci manussesu parapessena jīvati</p>
              <p>#18#            evaṁ vāseṭṭha jānāhi pessiko so na brāhmaṇo.</p>
              <p>#19#            Yo hi koci manussesu adinnaṁ upajīvati</p>
              <p>-- ^a^Thai 25.454^ea^ --</p>
              <p>#0#            Evaṁ vāseṭṭha jānāhi coro eso na brāhmaṇo.</p>
              <p>#1#            Yo hi koci manussesu issatthaṁ upajīvati</p>
              <p>#2#            evaṁ vāseṭṭha jānāhi yodhājīvo { 1 Po. yodhoti so ...} na brāhmaṇo.</p>
              <p>#3#            Yo hi koci manussesu porohiccena jīvati</p>
              <p>#4#            evaṁ vāseṭṭha jānāhi yājako so na brāhmaṇo.</p>
              <p>#5#            Yo hi koci manussesu gāmaṁ raṭṭhañca bhuñjati</p>
              <p>#6#            evaṁ vāseṭṭha jānāhi rājā eso na brāhmaṇo.</p>
              <p>#7#            Na cāhaṁ brāhmaṇaṁ brūmi yonijaṁ mattikasambhavaṁ</p>
              <p>#8#            bhovādi nāma so hoti sa ve hoti sakiñcano</p>
              <p>#9#            akiñcanaṁ anādānaṁ tamahaṁ brūmi brāhmaṇaṁ.</p>
              <p>#10#            Sabbaṁ saṁyojanaṁ chetvā yo ve naparitassati</p>
              <p>#11#            saṅgātigaṁ { 2 Po. saṅgātitaṁ.} visaṁyuttaṁ tamahaṁ brūmi brāhmaṇaṁ.</p>
              <p>#12#            Chetvā naddhiṁ varattañca sandhānaṁ sahanukkamaṁ</p>
              <p>#13#            ukkhittapalighaṁ buddhaṁ tamahaṁ brūmi brāhmaṇaṁ.</p>
              <p>#14#            Akkosaṁ vadhabandhañca aduṭṭho yo titikkhati</p>
              <p>#15#            khantī balānīkaṁ tamahaṁ brūmi brāhmaṇaṁ.</p>
              <p>#16#            Akkhodhanaṁ vattavantaṁ sīlavantaṁ anussadaṁ</p>
              <p>#17#            dantaṁ antimasārīraṁ tamahaṁ brūmi brāhmaṇaṁ.</p>
              <p>#18#            Vārī pokkharapatteva āraggeriva sāsapo</p>
              <p>#19#            yo na limpati kāmesu tamahaṁ brūmi brāhmaṇaṁ.</p>
              <p>-- ^a^Thai 25.455^ea^ --</p>
              <p>#0#            Yo dukkhassa pajānāti idheva khayamattano</p>
              <p>#1#            pannabhāraṁ visaṁyuttaṁ tamahaṁ brūmi brāhmaṇaṁ.</p>
              <p>#2#            Gambhīrapaññaṁ medhāviṁ maggāmaggassa kovidaṁ</p>
              <p>#3#            uttamatthaṁ anuppattaṁ tamahaṁ brūmi brāhmaṇaṁ.</p>
              <p>#4#            Asaṁsaṭṭhaṁ gahaṭṭhehi anāgārehi cūbhayaṁ</p>
              <p>#5#            anokasāriṁ appicchaṁ tamahaṁ brūmi brāhmaṇaṁ.</p>
              <p>#6#            Nidhāya daṇḍaṁ bhūtesu tasesu thāvaresu ca</p>
              <p>#7#            yo na hanti na ghāteti tamahaṁ brūmi brāhmaṇaṁ.</p>
              <p>#8#            Aviruddhaṁ viruddhesu attadaṇḍesu nibbutaṁ</p>
              <p>#9#            sādānesu anādānaṁ tamahaṁ brūmi brāhmaṇaṁ.</p>
              <p>#10#            Yassa rāgo ca doso ca māno makkho ca pātito { 1 Po. ohito.}</p>
              <p>#11#            sāsaporiva āraggā tamahaṁ brūmi brāhmaṇaṁ.</p>
              <p>#12#            Akakkasaṁ viññāpaniṁ giraṁ saccaṁ udīraye</p>
              <p>#13#            yāya nābhisaje kiñci { 2 Po. taṁpi.} tamahaṁ brūmi brāhmaṇaṁ.</p>
              <p>#14#            Yo { 3 Ma. yodha dīghaṁ va.} ca dīghañca rassaṁ vā aṇuṁthūlaṁ subhāsubhaṁ</p>
              <p>#15#            loke adinnaṁ nādiyati tamahaṁ brūmi brāhmaṇaṁ.</p>
              <p>#16#            Āsā yassa na vijjanti asmiṁ loke paramhi ca</p>
              <p>#17#            nirāsayaṁ { 4 Po. Ma. nirāsāsaṁ.} visaṁyuttaṁ tamahaṁ brūmi brāhmaṇaṁ.</p>
              <p>#18#            Yassālayā na vijjanti aññāya akathaṅkathī</p>
              <p>#19#            amatogadhaṁ anuppattaṁ tamahaṁ brūmi brāhmaṇaṁ.</p>
              <p>-- ^a^Thai 25.456^ea^ --</p>
              <p>#0#            Yo { 1 Ma. Yu. yodha.} ca puññañca pāpañca ubho saṅgaṁ upaccagā</p>
              <p>#1#            asokaṁ virajaṁ suddhaṁ tamahaṁ brūmi brāhmaṇaṁ.</p>
              <p>#2#            Candaṁva vimalaṁ suddhaṁ vippasannamanāvilaṁ</p>
              <p>#3#            nandibhavaparikkhīṇaṁ tamahaṁ brūmi brāhmaṇaṁ.</p>
              <p>#4#            Yo imaṁ { 2 Ma. yomaṁ.} palipathaṁ duggaṁ saṁsāraṁ mohamaccagā</p>
              <p>#5#            tiṇṇo pāragato jhāyī anejo akathaṅkathī</p>
              <p>#6#            anupādāya nibbuto tamahaṁ brūmi brāhmaṇaṁ.</p>
              <p>#7#            Yodha kāme pahantvāna anāgāro paribbaje</p>
              <p>#8#            kāmarāgaparikkhīṇaṁ tamahaṁ brūmi brāhmaṇaṁ.</p>
              <p>#9#            Yodha taṇhaṁ pahantvāna anāgāro paribbaje</p>
              <p>#10#            taṇhābhavaparikkhīṇaṁ tamahaṁ brūmi brāhmaṇaṁ.</p>
              <p>#11#            Hitvā mānusakaṁ yogaṁ dibbaṁ yogaṁ upaccagā</p>
              <p>#12#            sabbayogavisaṁyuttaṁ tamahaṁ brūmi brāhmaṇaṁ.</p>
              <p>#13#            Hitvā ratiñca aratiñca sītibhūtaṁ nirūpadhiṁ</p>
              <p>#14#            sabbalokābhibhuṁ vīraṁ tamahaṁ brūmi brāhmaṇaṁ.</p>
              <p>#15#            Cutiṁ yo vedi sattānaṁ upapattiñca sabbaso</p>
              <p>#16#            asattaṁ sugataṁ buddhaṁ tamahaṁ brūmi brāhmaṇaṁ.</p>
              <p>#17#            Yassa gatiṁ na jānanti devā gandhabbamānusā</p>
              <p>#18#            khīṇāsavaṁ arahantaṁ tamahaṁ brūmi brāhmaṇaṁ.</p>
              <p>#19#            Yassa pure ca pacchā ca majjhe ca natthi kiñcanaṁ</p>
              <p>-- ^a^Thai 25.457^ea^ --</p>
              <p>#0#            Akiñcanaṁ anādānaṁ tamahaṁ brūmi brāhmaṇaṁ.</p>
              <p>#1#            Usabhaṁ pavaraṁ dhīraṁ mahesiṁ vijitāvinaṁ</p>
              <p>#2#            anejaṁ nhātakaṁ buddhaṁ tamahaṁ brūmi brāhmaṇaṁ.</p>
              <p>#3#            Pubbenivāsaṁ yo vedi saggāpāyañca passati</p>
              <p>#4#            atho jātikkhayaṁ patto tamahaṁ brūmi brāhmaṇaṁ.</p>
              <p>#5#            Samaññā hesā lokasmiṁ nāmagottaṁ pakappitaṁ</p>
              <p>#6#            sammuccā samudāgataṁ tattha tattha pakappitaṁ.</p>
              <p>#7#            Dīgharattamanusayitaṁ diṭṭhigatamajānataṁ</p>
              <p>#8#            ajānantā no pabrūhanti { 1 Po. ajānanto nāma brahti. Ma. Yu. pabrūvanti.} jātiyā hoti brāhmaṇo.</p>
              <p>#9#            Na jaccā brāhmaṇo hoti na jaccā hoti abrāhmaṇo</p>
              <p>#10#            kammunā { 2 Yu. sabbatthavāresu  kammanāti dissati.} brāhmaṇo hoti kammunā hoti abrāhmaṇo.</p>
              <p>#11#            Kassako kammunā hoti sippiko hoti kammunā</p>
              <p>#12#            vāṇijo kammunā hoti pessiko hoti kammunā</p>
              <p>#13#            coropi kammunā hoti yodhājīvopi kammunā</p>
              <p>#14#            yājako kammunā hoti rājāpi hoti kammunā.</p>
              <p>#15#            Evametaṁ yathābhūtaṁ kammaṁ passanti paṇḍitā</p>
              <p>#16#            paṭiccasamuppādadassā kammavipākakovidā.</p>
              <p>#17#            Kammunā vattatī loko kammunā vattatī pajā</p>
              <p>#18#            kammanibandhanā sattā rathassāṇīva yāyato.</p>
              <p>#19#            Tapena brahmacariyena saññamena damena ca</p>
              <p>-- ^a^Thai 25.458^ea^ --</p>
              <p>#0#            Etena brāhmaṇo hoti etaṁ brāhmaṇamuttamaṁ</p>
              <p>#1#            tīhi vijjāhi sampanno santo khīṇapunabbhavo</p>
              <p>#2#            evaṁ vāseṭṭha jānāhi brahmā sakko vijānatanti.</p>
              <p>#3#      [383] Evaṁ vutte vāseṭṭhabhāradvājā māṇavā bhagavantaṁ</p>
              <p>#4# etadavocuṁ abhikkantaṁ bho gotama .pe. Upāsake no bhavaṁ</p>
              <p>#5# gotamo dhāretu ajjatagge pāṇupete saraṇaṅgateti { 1 Po. pāṇupetaṁ saraṇaṅgate. Yu. .. saraṇāgate.}.</p>
              <p>#6#                     Vāseṭṭhasuttaṁ navamaṁ.</p>
              <p>#7#                       -----------</p>
            </h4>
            <h4>
              <h4n>10. kokālikasuttaṃ</h4n>
              <p>#8#          Suttanipāte tatiyassa mahāvaggassa dasamaṁ kokālikasuttaṁ { 2 Po. Yu. sabbatthavāresu  kokāliyasuttantipi kokāliyotipi dissanti.} ^a^ PTS. Sn , 124 ^ea^</p>
              <p>#9#      [384] 10 Evamme sutaṁ. Ekaṁ samayaṁ bhagavā sāvatthiyaṁ</p>
              <p>#10# viharati jetavane anāthapiṇḍikassa ārāme. Atha kho kokāliko</p>
              <p>#11# bhikkhu yena bhagavā tenupasaṅkami upasaṅkamitvā bhagavantaṁ abhivādetvā</p>
              <p>#12# ekamantaṁ nisīdi. Ekamantaṁ nisinno kho kokāliko bhikkhu</p>
              <p>#13# bhagavantaṁ etadavoca pāpicchā bhante sārīputtamoggallānā pāpikānaṁ</p>
              <p>#14# icchānaṁ vasaṅgatāti.</p>
              <p>#15#      [385] Evaṁ vutte bhagavā kokālikaṁ bhikkhuṁ etadavoca mā hevaṁ</p>
              <p>#16# kokālika mā hevaṁ kokālika pasādehi kokālika sārīputtamoggallānesu</p>
              <p>#17# cittaṁ pesalā sārīputtamoggallānāti. Dutiyampi</p>
              <p>#18# kho kokāliko bhikkhu bhagavantaṁ etadavoca kiñcāpi me bhante bhagavā</p>
              <p>#19# saddhāyiko paccayiko atha kho pāpicchā va { 3 Po. ca.} sārīputtamoggallānā</p>
              <p>-- ^a^Thai 25.459^ea^ --</p>
              <p>#0# Pāpikānaṁ icchānaṁ vasaṅgatāti. Dutiyampi kho bhagavā kokālikaṁ</p>
              <p>#1# bhikkhuṁ etadavoca mā hevaṁ kokālika mā hevaṁ kokālika pasādehi</p>
              <p>#2# kokālika sārīputtamoggallānesu cittaṁ pesalā sārīputtamoggallānāti.</p>
              <p>#3# Tatiyampi kho kokāliko bhikkhu bhagavantaṁ etadavoca</p>
              <p>#4# kiñcāpi me bhante bhagavā saddhāyiko paccayiko atha kho pāpicchā</p>
              <p>#5# va sārīputtamoggallānā pāpikānaṁ icchānaṁ vasaṅgatāti.</p>
              <p>#6# Tatiyampi kho bhagavā kokālikaṁ bhikkhuṁ etadavoca mā hevaṁ kokālika</p>
              <p>#7# mā hevaṁ kokālika pasādehi kokālika sārīputtamoggallānesu</p>
              <p>#8# cittaṁ pesalā sārīputtamoggallānāti. Atha kho kokāliko</p>
              <p>#9# bhikkhu uṭṭhāyāsanā bhagavantaṁ abhivādetvā padakkhiṇaṁ katvā</p>
              <p>#10# pakkāmi. Acirapakkantasseva { 1 Ma. Yu. acirapakkantassa ca.} kokālikassa ^a^ PTS. Sn , 125 ^ea^ bhikkhuno sāsapamattāhi { 2 Ma. Yu. sāsapamattīhi.}</p>
              <p>#11# piḷakāhi sabbo kāyo phuṭṭho { 3 Ma. phuṭho.} ahosi. Sāsapamattiyo hutvā</p>
              <p>#12# muggamat2tiyo ahesuṁ. Muggamattiyo hutvā kaḷāyamattiyo ahesuṁ.</p>
              <p>#13# Kaḷāyamattiyo hutvā koḷaṭṭhimattiyo ahesuṁ. Koḷaṭṭhimattiyo</p>
              <p>#14# hutvā kolamattiyo ahesuṁ. Kolamattiyo hutvā āmalakamattiyo</p>
              <p>#15# ahesuṁ. Āmalakamattiyo hutvā veḷuvasalāṭukamattiyo ahesuṁ.</p>
              <p>#16# Veḷuvasalāṭukamattiyo hutvā villamattiyo { 4 Po.  billāmattiyo. Ma. Yu. billamattiyo ...} ahesuṁ. Villamattiyo</p>
              <p>#17# hutvā pabhijjiṁsu. Pubbañca lohitañca pagghariṁsu. Atha kho</p>
              <p>#18# kokāliko bhikkhu tenevābādhena kālamakāsi. Kālakato { 5 Po. Ma. kālaṅkato.} ca kokāliko</p>
              <p>#19# bhikkhu padumanirayaṁ { 6 Po.  padumaniraye. Ma. padumaṁ nirayaṁ.} upapajjati sārīputtamoggallānesu cittaṁ</p>
              <p>-- ^a^Thai 25.460^ea^ --</p>
              <p>#0# Āghātetvā. Atha kho brahmā sahampati abhikkantāya rattiyā</p>
              <p>#1# abhikkantavaṇṇo kevalakappaṁ jetavanaṁ obhāsetvā yena bhagavā</p>
              <p>#2# tenupasaṅkami upasaṅkamitvā bhagavantaṁ abhivādetvā ekamantaṁ</p>
              <p>#3# aṭṭhāsi. Ekamantaṁ ṭhito kho brahmā sahampati bhagavantaṁ</p>
              <p>#4# etadavoca kokāliko bhante bhikkhu kālakato kālakato ca bhante</p>
              <p>#5# kokāliko bhikkhu padumanirayaṁ upapanno sārīputtamoggallānesu cittaṁ</p>
              <p>#6# āghātetvāti. Idamavoca brahmā sahampati idaṁ vatvā { 1 Ma. Yu. bhagavantaṁ abhivādetvā.}</p>
              <p>#7# padakkhiṇaṁ katvā tatthevantaradhāyi. Atha kho bhagavā tassā rattiyā</p>
              <p>#8# accayena bhikkhū āmantesi imaṁ bhikkhave ^a^ PTS. Sn , 126 ^ea^ rattiṁ brahmā sahampati</p>
              <p>#9# abhikkantāya rattiyā .pe. Idamavoca bhikkhave brahmā</p>
              <p>#10# sahampati idaṁ vatvā { 2 Ma. Yu. bhagavantaṁ abhivādetvā.} padakkhiṇaṁ katvā tatthevantaradhāyīti.</p>
              <p>#11#      [386] Evaṁ vutte aññataro bhikkhu bhagavantaṁ etadavoca</p>
              <p>#12# kīvadīghaṁ nu kho bhante padumaniraye āyuppamāṇanti. Dīghaṁ kho</p>
              <p>#13# bhikkhu padumaniraye āyuppamāṇaṁ taṁ na sukaraṁ saṅkhātuṁ ettakāni</p>
              <p>#14# vassāni iti vā ettakāni vassasatāni iti vā ettakāni</p>
              <p>#15# vassasahassāni iti vā ettakāni vassasatasahassāni iti vāti.</p>
              <p>#16# Sakkā pana bhante upamaṁ kātunti. Sakkā bhikkhūti bhagavā avoca</p>
              <p>#17# seyyathāpi bhikkhu vīsatikhāriko kosalako tilavāho tato puriso</p>
              <p>#18# vassasatassa { 3 Po. Ma. Yu. accayena.} vassasahassassa vassasatasahassassa accayena ekamekaṁ</p>
              <p>#19# tilaṁ uddhareyya khippataraṁ kho so bhikkhu vīsatikhāriko kosalako</p>
              <p>-- ^a^Thai 25.461^ea^ --</p>
              <p>#0# Tilavāho iminā upakkamena { 1 Ma. Yu. parikkhayaṁ.} pariyādānaṁ gaccheyya na tveva</p>
              <p>#1# eko abbudo nirayo seyyathāpi bhikkhu vīsati abbudā nirayā</p>
              <p>#2# evameko nirabbudo nirayo seyyathāpi bhikkhu vīsati nirabbudā</p>
              <p>#3# nirayā evameko ababo nirayo seyyathāpi bhikkhu vīsati</p>
              <p>#4# ababā nirayā evameko ahaho nirayo seyyathāpi bhikkhu vīsati</p>
              <p>#5# ahahā nirayā evameko aṭaṭo nirayo seyyathāpi bhikkhu</p>
              <p>#6# vīsati aṭaṭā nirayā evameko kumudo nirayo seyyathāpi bhikkhu</p>
              <p>#7# vīsati kumudā nirayā evameko sogandhiko nirayo seyyathāpi</p>
              <p>#8# bhikkhu vīsati sogandhikā nirayā evameko uppalako nirayo</p>
              <p>#9# seyyathāpi bhikkhu vīsati uppalakā nirayā evameko puṇḍarīko</p>
              <p>#10# nirayo seyyathāpi bhikkhu vīsati puṇḍarīkā nirayā evameko</p>
              <p>#11# padumo nirayo padumaṁ { 2 Po. padume kho pana bhikkhu niraye.} kho pana bhikkhu nirayaṁ kokāliko bhikkhu</p>
              <p>#12# upapanno ^a^ PTS. Sn , 127 ^ea^ sārīputtamoggallānesu cittaṁ āghātetvāti</p>
              <p>#13#                idamavoca bhagavā idaṁ vatvāna sugato</p>
              <p>#14#                   athāparaṁ etadavoca satthā</p>
              <p>#15#      [387] Purisassa hi jātassa kuṭhārī jāyate mukhe</p>
              <p>#16#            yāya chindati attānaṁ bālo dubbhāsitaṁ bhaṇaṁ.</p>
              <p>#17#                Yo nindiyaṁ pasaṁsati</p>
              <p>#18#                taṁ vā nindati yo pasaṁsiyo</p>
              <p>#19#                vicināti mukhena so kaliṁ</p>
              <p>-- ^a^Thai 25.462^ea^ --</p>
              <p>#0#                Kalinā tena sukhaṁ na vindati.</p>
              <p>#1#                Appamatto ayaṁ kali { 1 Po. kalī.}</p>
              <p>#2#                yo akkhesu dhanapparājayo</p>
              <p>#3#                (sabbassāpi sahāpi attanā)</p>
              <p>#4#                ayameva mahattaro kali</p>
              <p>#5#                yo sugatesu manaṁ padosaye.</p>
              <p>#6#                Sataṁ sahassānaṁ nirabbudānaṁ</p>
              <p>#7#                chattiṁsa { 2 Ma. chattiṁsati pañca ca.} ca pañca ca abbudāni</p>
              <p>#8#                yamariyagarahī nirayaṁ upeti</p>
              <p>#9#                vācaṁ manañca paṇidhāya pāpakaṁ.</p>
              <p>#10#                Abhūtavādī nirayaṁ upeti</p>
              <p>#11#                yo vāpi katvā na karomīti { 3 Ma. karomi cāha.} cāha</p>
              <p>#12#                ubhopi te pecca samā bhavanti</p>
              <p>#13#                nihīnakammā manujā hi { 4 Ma. Yu. hisaddo  natthi.} parattha.</p>
              <p>#14#                Yo appaduṭṭhassa narassa dussati</p>
              <p>#15#                suddhassa posassa anaṅgaṇassa</p>
              <p>#16#                tameva bālaṁ pacceti pāpaṁ</p>
              <p>#17#                sukhumo rajo paṭivātaṁva khitto.</p>
              <p>#18#                Yo lobhaguṇe { 5 Po. kāmaguṇehi.} anuyutto</p>
              <p>#19#                so vacasā paribhāsati aññe</p>
              <p>-- ^a^Thai 25.463^ea^ --</p>
              <p>#0#                Asaddho kadariyo avadaññū</p>
              <p>#1#                macchari pesuṇiyasmiṁ { 1 Po. pesuṇiyañca. Ma. pesuṇiyaṁ.} anuyutto.</p>
              <p>#2#                Mukhadugga vibhūtamanariya</p>
              <p>#3#                bhūnahata { 2 Ma. Yu. bhūnahu.} pāpaka dukkatakāri</p>
              <p>#4#                purisanta { 3 Po. purisantimālajātamāhu. } kali avajāte</p>
              <p>#5#                mā bahubhāṇidha nerayikosi.</p>
              <p>#6#                Rajamākirasi { 4 Ma. rajamākirasī.} ahitāya</p>
              <p>#7#                sante garahasi kibbissakārī { 5 Ma. Yu. kibbisakārī.}</p>
              <p>#8#                bahūni { 6 Yu. bahuni ca.} duccaritāni caritvā</p>
              <p>#9#                gacchasi kho papataṁ cirarattaṁ.</p>
              <p>#10#                Na hi nassati kassaci kammaṁ</p>
              <p>#11#                eti ha taṁ labhateva suvāmi</p>
              <p>#12#                dukkhaṁ mando paraloke</p>
              <p>#13#                attani passati kibbissakārī.</p>
              <p>#14#                Ayosaṅkusamāhataṭṭhānaṁ</p>
              <p>#15#                tiṇhadhāraṁ ayasūlamupeti</p>
              <p>#16#                atha tattaṁ ayoguḷasannibhaṁ</p>
              <p>#17#                bhojanamatthi tathā paṭirūpaṁ.</p>
              <p>#18#                Na hi vaggu vadanti vadantā</p>
              <p>#19#                nābhijavanti na tāṇamupenti</p>
              <p>-- ^a^Thai 25.464^ea^ --</p>
              <p>#0#                Aṅgāre santhate senti { 1 Ma. sayanti.}</p>
              <p>#1#                agginisamaṁ pajjalitaṁ pavisanti { 2 Po. sabbatthavāresu aggi nisaṁ pajjalitaṁ. Ma. ginisampajjalitaṁ. }.</p>
              <p>#2#                Jālena ca onahiyānā</p>
              <p>#3#                tattha hananti ayomayakūṭehi</p>
              <p>#4#                andhaṁ va timisamāyanti</p>
              <p>#5#                taṁ vitataṁ { 3 Ma. Yu. hi.} yathā mahikāyo.</p>
              <p>#6#                Atha lohamayaṁ pana kumbhiṁ</p>
              <p>#7#                agginisamaṁ pajjalitaṁ pavisanti</p>
              <p>#8#                paccanti hi tāsu cirarattaṁ</p>
              <p>#9#                agginisamāsu samuppilavāsā { 4 Ma. .. pilavāte. Yu. .. pilalāso.}.</p>
              <p>#10#                Atha pubbalohitamisse</p>
              <p>#11#                tattha kiṁ paccati { 5 Po. tattha kilissati. } kibbissakārī</p>
              <p>#12#                yaṁ yandisataṁ adhiseti</p>
              <p>#13#                tattha kilissati samphussamāno.</p>
              <p>#14#                Puḷavāvasathe salilasmiṁ</p>
              <p>#15#                tattha kiṁ paccati kibbissakārī</p>
              <p>#16#                gantuṁ na hi tīramapatthi</p>
              <p>#17#                sabbasamā hi samantakapallā { 6 Po. samantaphullā.}.</p>
              <p>#18#                Asipattavanaṁ { 7 Po. asitavanaṁ puṇṇatiṇṇaṁ.} pana tiṇhaṁ</p>
              <p>#19#                taṁ pavisanti samucchinnagattā</p>
              <p>-- ^a^Thai 25.465^ea^ --</p>
              <p>#0#                Jivhaṁ baḷisena gahetvā</p>
              <p>#1#                āracayāracayā vihananti { 1 Po. ārapayā viharanti. Ma. ārajayārajayā ....}.</p>
              <p>#2#                Atha vettaraṇiṁ pana duggaṁ</p>
              <p>#3#                tiṇhadhāraṁ khuradhāramupenti { 2 Ma. tiṇhadhārakhura .... }</p>
              <p>#4#                tattha mandā papatanti</p>
              <p>#5#                pāpakārā { 3 Ma. Yu. pāpakarā.} pāpāni katvā { 4 Ma. Yu. karitvā.}.</p>
              <p>#6#                Khādanti hi tattha rudante</p>
              <p>#7#                sāmā sabalā kākolagaṇā ca</p>
              <p>#8#                soṇā siṅgālā paṭigijjhā</p>
              <p>#9#                kulalā vāyasā ca vitudanti.</p>
              <p>#10#                Kicchā vatāyaṁ idha vutti</p>
              <p>#11#                yaṁ jano passati { 5 Ma. phusati.} kibbissakārī</p>
              <p>#12#                tasmā idha jīvitasese</p>
              <p>#13#                kiccakaro siyā naro na ca majje { 6 Po. na pamajjare.  Ma. na appamajje.}.</p>
              <p>#14#                Te gaṇitā vidūhi tilavāhā</p>
              <p>#15#                ye padume niraye upanītā</p>
              <p>#16#                nahutāni hi koṭiyo pañca bhavanti</p>
              <p>#17#                dvādasa koṭisatāni punaññā { 7 Po. punaññe.}.</p>
              <p>#18#                Yāva dukkhā nirayā idha vuttā</p>
              <p>#19#                tatthapi tāva ciraṁ vasitabbaṁ</p>
              <p>-- ^a^Thai 25.466^ea^ --</p>
              <p>#0#                  Tasmā sucipesalasādhuguṇesu</p>
              <p>#1#                  vācaṁ manaṁ pakataṁ { 1 Ma. Yu. satataṁ.} parirakkheti.</p>
              <p>#2#                     Kokālikasuttaṁ dasamaṁ.</p>
              <p>#3#                        ---------</p>
            </h4>
            <h4>
              <h4n>11. nālakasuttaṃ</h4n>
              <p>#4#         Suttanipāte tatiyassa mahāvaggassa ekādasamaṁ nālakasuttaṁ</p>
              <p>#5#       [388] 11 Ānandajāte tidasagaṇe patīte</p>
              <p>#6#                sakkañca { 2 Po. sakaṁva. Yu. sakkacca.} indaṁ sucivasane ca deve</p>
              <p>#7#                dussaṁ gahetvā atiriva thomayante</p>
              <p>#8#                asito isi addasa divāvihāre.</p>
              <p>#9#                Disvāna deve pamuditamane { 3 Ma. Yu. muditamane. } udagge</p>
              <p>#10#                cittiṁ karitvā idamavoca { 4 Ma. Yu. idamavocāsi.} tattha</p>
              <p>#11#                kiṁ devasaṅgho atiriva kalyarūpo</p>
              <p>#12#                dussaṁ gahetvā ramayatha { 5 Yu. bhamuyatha.} kiṁ paṭicca.</p>
              <p>#13#                Yadāpi āsi asurehi saṅgamo { 6 pa. saṅgahe.}</p>
              <p>#14#                jayo surānaṁ asurā parājitā</p>
              <p>#15#                tadāpi netādiso lomahaṁsano</p>
              <p>#16#                kimabbhūtaṁ daṭṭhu marū pamoditā.</p>
              <p>#17#                Seḷenti gāyanti ca vādayanti { 7 Ma. Yu. vādayanti ca. }</p>
              <p>#18#                bhujāni phoṭenti { 8 Ma. poṭhenti.} ca naccayanti ca</p>
              <p>-- ^a^Thai 25.467^ea^ --</p>
              <p>#0#                Pucchāmi vohaṁ merumuddhavāsine</p>
              <p>#1#                dhunātha me saṁsayaṁ khippaṁ { 1 Po. Ma. Yu. khippa.} mārisā.</p>
              <p>#2#                So bodhisatto ratanavaro atulyo</p>
              <p>#3#                manussaloke hitasukhatāya { 2 Ma. Yu. hitasukhatthāya.} jāto</p>
              <p>#4#                sakyāna gāme janapade lumbineyye</p>
              <p>#5#                tenamha tuṭṭhā atiriva kalyarūpā.</p>
              <p>#6#                So sabbasattuttamo aggapuggalo</p>
              <p>#7#                narāsabho sabbapajānamuttamo</p>
              <p>#8#                vattessati { 3 Po. vattissati.} cakkaṁ isivhaye vane</p>
              <p>#9#                nadaṁva sīho balavā migābhibhū.</p>
              <p>#10#                Taṁ saddaṁ sutvā turitamavasarī so</p>
              <p>#11#                suddhodanassa (tada) bhavanaṁ upāvisi { 4 Yu.  upāgami.}</p>
              <p>#12#                nisajja tattha idamavocāpi { 5 Ma. Yu. idamavocāsi.} sakye</p>
              <p>#13#                kuhiṁ kumāro ahampi daṭṭhukāmo.</p>
              <p>#14#                Tato kumāraṁ jalitamiva suvaṇṇaṁ</p>
              <p>#15#                ukkāmukheva sukusalasampahaṭṭhaṁ</p>
              <p>#16#                daddallamānaṁ siriyā anomavaṇṇaṁ</p>
              <p>#17#                dassesu puttaṁ asitavhayassa sakyā.</p>
              <p>#18#                Disvā kumāraṁ sikhimiva pajjalantaṁ</p>
              <p>-- ^a^Thai 25.468^ea^ --</p>
              <p>#0#                Tārāsabhaṁva nabhasigamaṁ visuddhaṁ</p>
              <p>#1#                suriyantapantaṁ sāradarivabbhamuttaṁ { 1 Po. sāradadivābbhamuttaṁ. Ma. Yu. sarasarivab ...}</p>
              <p>#2#                ānandajāto vipulamalattha pītiṁ.</p>
              <p>#3#                Anekasākhañca sahassamaṇḍalaṁ</p>
              <p>#4#                chattaṁ marū dhāreyyumantalikkhe</p>
              <p>#5#                suvaṇṇadaṇḍā vītipatanti cāmarā</p>
              <p>#6#                na dissare cāmarachattagāhakā.</p>
              <p>#7#                Disvā jaṭī { 2 Po. Yu. jaṭi.} kaṇhasirivhayo isi</p>
              <p>#8#                suvaṇṇanikkhaṁ viya paṇḍukambale</p>
              <p>#9#                setañca chattaṁ dhārayantamuddhani { 3 Ma. Yu.  dhariyanta ...}</p>
              <p>#10#                udaggacitto sumano paṭiggahe.</p>
              <p>#11#                Paṭiggahetvā pana sakyapuṅgavaṁ</p>
              <p>#12#                jigiṁsako lakkhaṇamantapāragū</p>
              <p>#13#                pasannacitto giramabbhudīrayi</p>
              <p>#14#                anuttarāyaṁ dipadānamuttamo.</p>
              <p>#15#                Athattano gamanamanussaranto</p>
              <p>#16#                akalyarūpo gaḷayati assukāni</p>
              <p>#17#                disvāna sakyā isimavocuṁ rudantaṁ</p>
              <p>#18#                no ce kumāre bhavissati antarāyo.</p>
              <p>#19#                Disvāna sakye isimavoca akalye</p>
              <p>-- ^a^Thai 25.469^ea^ --</p>
              <p>#0#                Nāhaṁ kumāre ahitamanussarāmi</p>
              <p>#1#                na cāpi assa bhavissati antarāyo</p>
              <p>#2#                na orakāyaṁ adhimanasā { 1 Ma. adhimānasā.} bhavātha.</p>
              <p>#3#                Sambodhiyaggaṁ phusissatāyaṁ kumāro</p>
              <p>#4#                so dhammacakkaṁ paramavisuddhadassī</p>
              <p>#5#                vattessatāyaṁ bahujanahitānukampī</p>
              <p>#6#                vitthārikassa bhavissati brahmacariyaṁ.</p>
              <p>#7#                Mamañca āyu na ciramidhāvaseso</p>
              <p>#8#                athantarā me bhavissati kālakiriyā</p>
              <p>#9#                sohaṁ na sussaṁ { 2 Ma. sossaṁ.} asamadhurassa dhammaṁ</p>
              <p>#10#                tenamhi aṭṭo byasanagato { 3 Po. Ma. byasanaṅgato.} aghāvī.</p>
              <p>#11#                So sākiyānaṁ vipulaṁ janetvāna pītiṁ</p>
              <p>#12#                antepuramhā niragamā { 4 Po. Ma. nigamā. } brahmacārī</p>
              <p>#13#                so bhāgineyyaṁ sayaṁ anukampamāno</p>
              <p>#14#                samādapesi asamadhurassa dhamme</p>
              <p>#15#                buddhoti ghosaṁ yadi parato suṇāsi</p>
              <p>#16#                sambodhipatto vivarati { 5 Yu. vīcarati.} dhammamaggaṁ</p>
              <p>#17#                gantvāna tattha sayaṁ { 6 Ma. Yu. samayaṁ.} paripucchamāno</p>
              <p>#18#                carassu tasmiṁ bhagavati brahmacariyaṁ.</p>
              <p>#19#                Tenānusiṭṭho hitamanena tādinā</p>
              <p>-- ^a^Thai 25.470^ea^ --</p>
              <p>#0#                Anāgate paramavisuddhadassinā</p>
              <p>#1#                so nāḷako upacitapuññasañcayo</p>
              <p>#2#                jinaṁ patikkhaṁ parivasi rakkhitindriyo.</p>
              <p>#3#                Sutvāna ghosaṁ jinavaracakkavattane</p>
              <p>#4#                gantvāna disvā isinisabhaṁ pasanno</p>
              <p>#5#                moneyyaseṭṭhaṁ munivaraṁ { 1 Ma. Yu. munipavaraṁ.} apucchi</p>
              <p>#6#                samāgate asitavhayassa sāsaneti.</p>
              <p>#7#                    Vatthukathā { 2 Ma. Yu. vatthugāthā.} niṭṭhitā.</p>
              <p>#8#      [389] Aññātametaṁ vacanaṁ asitassa yathātathaṁ</p>
              <p>#9#            taṁ taṁ gotama pucchāmi { 3 Yu. pucchāma.} sabbadhammāna pāraguṁ</p>
              <p>#10#            anāgāriyupetassa { 4 Ma. Yu.  anagāriyu ....} bhikkhācariyaṁ jigiṁsato</p>
              <p>#11#            muniṁ pabrūhi me puṭṭho moneyyaṁ uttamaṁ padaṁ.</p>
              <p>#12#            Moneyyante upaññissanti (bhagavā) dukkaraṁ durabhisambhavaṁ</p>
              <p>#13#            handa te naṁ pavakkhāmi santhambhassu daḷho bhava.</p>
              <p>#14#            Samānabhāvaṁ { 5 Po. Ma. samānabhāgaṁ.} kubbetha gāme akuṭṭhavanditaṁ</p>
              <p>#15#            manopadosaṁ rakkheyya santo anuṇṇagocaro { 6 Yu. vaṇṇanāyañca anuṇṇato care. }.</p>
              <p>#16#            Uccāvacā niccharanti dāye aggisikhūpamā</p>
              <p>#17#            nāriyo muniṁ palobhenti tā su taṁ mā palobheyyuṁ { 7 Po. Ma. Yu. palobhayuṁ.}</p>
              <p>#18#            virato methunā dhammā hitvā kāme varāvare { 8 Ma. paropare. Yu. parovare.}</p>
              <p>-- ^a^Thai 25.471^ea^ --</p>
              <p>#0#            Aviruddho asāratto pāṇesu tasathāvare.</p>
              <p>#1#            Yathā ahaṁ tathā ete yathā ete tathā ahaṁ</p>
              <p>#2#            attānaṁ upamaṁ katvā na haneyya na ghātaye.</p>
              <p>#3#            Hitvā icchañca lobhañca yattha satto puthujjano</p>
              <p>#4#            cakkhumā paṭipajjeyya tareyya narakaṁ imaṁ.</p>
              <p>#5#            Onodaro { 1 Ma. Yu. ūnūdaro.} mitāhāro appicchassa alolupo</p>
              <p>#6#            sadā { 2 Yu. save.} icchāya nicchāto aniccho hoti nibbuto.</p>
              <p>#7#            Sa piṇḍacāraṁ caritvā vanantamabhihāraye</p>
              <p>#8#            upaṭṭhito rukkhamūlasmiṁ āsanūpagato muni.</p>
              <p>#9#            Sa jhānapasuto dhīro vanante ramito siyā</p>
              <p>#10#            jhāyetha rukkhamūlasmiṁ attānamabhitosayaṁ.</p>
              <p>#11#            Tato ratyā vivasane { 3 Ma. vivasāne.} gāmantamabhihāraye</p>
              <p>#12#            avhānaṁ nābhinandeyya abhihārañca gāmato.</p>
              <p>#13#            Na munī gāmamāgamma kulesu sahasā care</p>
              <p>#14#            ghāsesanaṁ { 4 Po. ghāsenaṁ. } chinnakatho na vācampayuttaṁ bhaṇe.</p>
              <p>#15#            Alatthaṁ yadidaṁ sādhu nālatthaṁ kusalāmiti { 5 Po. kusalamiti. Ma. kusalaṁ iti.}</p>
              <p>#16#            ubhayeneva so tādi rukkhaṁva upātivattati { 6 Ma. rukkhaṁ upanivattati. Yu. ūpanivattati.}.</p>
              <p>#17#            Sapattapāṇī caranto amūgo mūgasammato</p>
              <p>#18#            appaṁ dānaṁ na hiḷeyya dātāraṁ nāvajāniyā.</p>
              <p>#19#            Uccāvacā hi paṭipadā samaṇena pakāsitā</p>
              <p>-- ^a^Thai 25.472^ea^ --</p>
              <p>#0#            Na pāraṁ diguṇaṁ yanti na yidaṁ ekaguṇamuttaṁ { 1 Ma. Yu. --- ekaguṇaṁ mutaṁ.}.</p>
              <p>#1#            Yassa ca visatā natthi chinnasotassa bhikkhuno</p>
              <p>#2#            kiccākiccappahīnassa pariḷāho na vijjati.</p>
              <p>#3#            Moneyyante upaññissanti (bhagavā) khuradhārūpamo bhave</p>
              <p>#4#            jivhāya tāluṁ āhacca udare saññato siyā.</p>
              <p>#5#            Alīnacitto ca siyā na cāpi bahu cintaye</p>
              <p>#6#            nirāmagandho asito brahmacariyaparāyano</p>
              <p>#7#            ekāsanassa sikkhetha samaṇopāsanassa ca</p>
              <p>#8#            ekattaṁ monamakkhātaṁ eko ve { 2 Ma. Yu. ce.} abhiramissasi.</p>
              <p>#9#                     (atha bhāsihi { 3 Ma. bāhisi.} dasa disā)</p>
              <p>#10#            sutvā dhīrānaṁ nigghosaṁ jhāyīnaṁ kāmacāginaṁ</p>
              <p>#11#            tato hiriñca saddhañca bhiyyo kubbetha māmako.</p>
              <p>#12#            Taṁ nadīhi vijānātha sobbhesu padaresu ca</p>
              <p>#13#            sanantā { 4 Po. suṇantā.  Ma. Yu. saṇantā.} yanti kusubbhā tuṇhī yanti mahodadhi.</p>
              <p>#14#            Yadūnakaṁ taṁ sanati yaṁ pūraṁ santameva taṁ</p>
              <p>#15#            aḍḍhakumbhūpamo bālo rahado pūrova paṇḍito.</p>
              <p>#16#            Yaṁ samaṇo bahu bhāsati upetaṁ atthasañhitaṁ</p>
              <p>#17#            jānaṁ so dhammaṁ deseti jānaṁ so bahu bhāsati.</p>
              <p>#18#            Yo ca jānaṁ saṁyatatto { 5 Yu. yatatto.} jānaṁ na bahu bhāsati</p>
              <p>-- ^a^Thai 25.473^ea^ --</p>
              <p>#0#            Sa muni monamarahati sa muni monamajjhaggāti { 1 Ma. Yu. monamajjagā.}.</p>
              <p>#1#                    Nālakasuttaṁ ekādasamaṁ.</p>
              <p>#2#                       ----------</p>
            </h4>
            <h4>
              <h4n>12. dvayatānupassanāsuttaṃ</h4n>
              <p>#3#                 Suttanipāte tatiyassa mahāvaggassa</p>
              <p>#4#                  dvādasamaṁ dvayatānupassanāsuttaṁ</p>
              <p>#5#      [390] 12 Evamme ^a^ PTS. Sn , 140 ^ea^ sutaṁ. Ekaṁ samayaṁ bhagavā sāvatthiyaṁ</p>
              <p>#6# viharati pubbārāme migāramātu pāsāde. Tena kho pana samayena</p>
              <p>#7# bhagavā tadahuposathe paṇṇarase puṇṇāya puṇṇamāya rattiyā</p>
              <p>#8# bhikkhusaṅghaparivuto abbhokāse nisinno hoti. Atha kho bhagavā</p>
              <p>#9# tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi ye te</p>
              <p>#10# bhikkhave kusalā dhammā ariyā niyyānikā sambodhigāmino { 2 Ma. Yu. sambodhagāmino.} tesaṁ</p>
              <p>#11# vo bhikkhave kusalānaṁ dhammānaṁ ariyānaṁ niyyānikānaṁ sambodhigāmīnaṁ</p>
              <p>#12# kā upanisā savanāyāti iti ce bhikkhave pucchitāro assu te</p>
              <p>#13# evamassu vacanīyā yāvadeva dvayatānaṁ dhammānaṁ yathābhūtaṁ ñāṇāyāti</p>
              <p>#14# kiñca dvayataṁ vadetha idaṁ dukkhaṁ ayaṁ dukkhasamudayoti</p>
              <p>#15# ayamekānupassanā ayaṁ dukkhanirodho ayaṁ dukkhanirodhagāminī</p>
              <p>#16# paṭipadāti ayaṁ dutiyānupassanā evaṁ sammādvayatānupassino bhikkhave</p>
              <p>#17# bhikkhuno appamattassa ātāpino pahitattassa viharato dvinnaṁ</p>
              <p>#18# phalānaṁ aññataraṁ phalaṁ pāṭikaṅkhaṁ diṭṭheva dhamme aññā sati</p>
              <p>-- ^a^Thai 25.474^ea^ --</p>
              <p>#0# Vā upādisese anāgāmitāti.</p>
              <p>#1#            Idamavoca bhagavā idaṁ vatvāna sugato</p>
              <p>#2#                   athāparaṁ etadavoca satthā</p>
              <p>#3#      [391] Ye dukkhaṁ nappajānanti atho dukkhassa sambhavaṁ</p>
              <p>#4#            yattha ca sabbaso dukkhaṁ asesaṁ uparujjhati</p>
              <p>#5#            tañca maggaṁ na jānanti dukkhūpasamagāminaṁ</p>
              <p>#6#            cetovimuttihīnā te atho paññāvimuttiyā</p>
              <p>#7#            abhabbā te antakiriyāya te ve jātijarūpagā.</p>
              <p>#8#            Ye ca dukkhaṁ pajānanti atho dukkhassa sambhavaṁ</p>
              <p>#9#            yattha ca sabbaso dukkhaṁ asesaṁ uparujjhati</p>
              <p>#10#            tañca maggaṁ pajānanti dukkhūpasamagāminaṁ</p>
              <p>#11#            cetovimuttisampannā atho paññāvimuttiyā</p>
              <p>#12#            bhabbā te antakiriyāya na te jātijarūpagāti.</p>
              <p>#13#      [392] Siyā aññenapi pariyāyena sammādvayatānupassanāti</p>
              <p>#14# iti ce bhikkhave pucchitāro assu siyātissu vacanīyā { 1 Po. siyā tissa vacanīyo.} kathañca</p>
              <p>#15# siyā yaṅkiñci dukkhaṁ sambhoti sabbaṁ upadhipaccayāti</p>
              <p>#16# ayamekānupassanā upadhīnaṁ tveva asesavirāganirodhā natthi dukkhassa</p>
              <p>#17# sambhavoti ayaṁ dutiyānupassanā evaṁ sammādvayatānupassino</p>
              <p>#18# .pe. Athāparaṁ etadavoca satthā</p>
              <p>#19#                upadhinidānā pabhavanti dukkhā</p>
              <p>-- ^a^Thai 25.475^ea^ --</p>
              <p>#0#                Ye keci lokasmiṁ anekarūpā</p>
              <p>#1#                yo ve avidvā upadhiṁ karoti</p>
              <p>#2#                punappunaṁ dukkhamupeti mando</p>
              <p>#3#                tasmā pajānaṁ upadhiṁ na kayirā</p>
              <p>#4#                dukkhassa jātippabhavānupassīti.</p>
              <p>#5#      [393] Siyā aññenapi pariyāyena sammādvayatānupassanāti</p>
              <p>#6# iti ce bhikkhave pucchitāro assu siyātissu vacanīyā kathañca</p>
              <p>#7# siyā yaṅkiñci dukkhaṁ sambhoti sabbaṁ avijjāpaccayāti</p>
              <p>#8# ayamekānupassanā avijjāya tveva asesavirāganirodhā natthi dukkhassa</p>
              <p>#9# sambhavoti ayaṁ dutiyānupassanā evaṁ sammādvayatānupassino.</p>
              <p>#10# .pe. Athāparaṁ etadavoca satthā</p>
              <p>#11#            jātimaraṇasaṁsāraṁ ye vajanti punappunaṁ</p>
              <p>#12#            itthabhāvaññathābhāvaṁ avijjāyeva sā gati.</p>
              <p>#13#            Avijjā hāyaṁ mahāmoho yadidaṁ sassataṁ { 1 Ma. Yu. yenidaṁ saṁsitaṁ.} ciraṁ</p>
              <p>#14#            vijjāgatā ca ye sattā na { 3 Yu. nāgacchanti.} te gacchanti punabbhavanti.</p>
              <p>#15#      [394] Siyā aññenapi pariyāyena .pe. Kathañca siyā</p>
              <p>#16# yaṅkiñci dukkhaṁ sambhoti sabbaṁ saṅkhārapaccayāti ayamekānupassanā</p>
              <p>#17# saṅkhārānaṁ tveva asesavirāganirodhā natthi dukkhassa sambhavoti</p>
              <p>#18# ayaṁ dutiyānupassanā evaṁ sammādvayatānupassino .pe. Athāparaṁ</p>
              <p>#19# etadavoca satthā</p>
              <p>-- ^a^Thai 25.476^ea^ --</p>
              <p>#0#            Yaṅkiñci dukkhaṁ sambhoti sabbaṁ saṅkhārapaccayā</p>
              <p>#1#            saṅkhārānaṁ nirodhena natthi dukkhassa sambhavo.</p>
              <p>#2#            Etamādīnavaṁ ñatvā dukkhaṁ saṅkhārapaccayā</p>
              <p>#3#            sabbasaṅkhārasamathā saññānaṁ { 1 Yu. saññāya.} uparodhanā</p>
              <p>#4#            evaṁ ^a^ PTS. Sn , 143 ^ea^ dukkhakkhayo hoti etaṁ ñatvā yathātathaṁ.</p>
              <p>#5#            Sammaddasā vedaguno sammadaññāya paṇḍitā</p>
              <p>#6#            abhibhuyya { 2 Po. abhibhū.} mārasaṁyogaṁ na gacchanti punabbhavanti.</p>
              <p>#7#      [395] Siyā aññenapi pariyāyena .pe. Kathañca siyā</p>
              <p>#8# yaṅkiñci dukkhaṁ sambhoti sabbaṁ viññāṇapaccayāti</p>
              <p>#9# ayamekānupassanā viññāṇassa tveva asesavirāganirodhā natthi</p>
              <p>#10# dukkhassa sambhavoti ayaṁ dutiyānupassanā evaṁ sammādvayatānupassino</p>
              <p>#11# .pe. Athāparaṁ etadavoca satthā</p>
              <p>#12#            yaṅkiñci dukkhaṁ sambhoti sabbaṁ viññāṇapaccayā</p>
              <p>#13#            viññāṇassa nirodhena natthi dukkhassa sambhavo.</p>
              <p>#14#            Etamādīnavaṁ ñatvā dukkhaṁ viññāṇapaccayā</p>
              <p>#15#            viññāṇūpasamā bhikkhu nicchāto parinibbutoti.</p>
              <p>#16#      [396] Siyā aññenapi pariyāyena .pe. Kathañca siyā</p>
              <p>#17# yaṅkiñci dukkhaṁ sambhoti sabbaṁ phassapaccayāti ayamekānupassanā</p>
              <p>#18# phassassa tveva asesavirāganirodhā natthi dukkhassa sambhavoti ayaṁ</p>
              <p>#19# dutiyānupassanā evaṁ sammādvayatānupassino .pe. Athāparaṁ</p>
              <p>-- ^a^Thai 25.477^ea^ --</p>
              <p>#0# Etadavoca satthā</p>
              <p>#1#            tesaṁ phassaparetānaṁ bhavasotānusārinaṁ</p>
              <p>#2#            kummaggaṁ paṭipannānaṁ ārā saṁyojanakkhayo.</p>
              <p>#3#            Ye ca phassaṁ pariññāya paññāya { 1 Ma. aññāyupasame. Yu. aññāya upasame.} upasame ratā</p>
              <p>#4#            tepi { 2 Ma. Yu. te ve. } phassābhisamayā nicchātā parinibbutāti.</p>
              <p>#5#      [397] Siyā aññenapi pariyāyena .pe. Kathañca siyā</p>
              <p>#6# yaṅkiñci dukkhaṁ sambhoti sabbaṁ vedanāpaccayāti ayamekānupassanā</p>
              <p>#7# vedanānaṁ tveva asesavirāganirodhā natthi dukkhassa sambhavoti ayaṁ</p>
              <p>#8# dutiyānupassanā evaṁ sammādvayatānupassino .pe. Athāparaṁ</p>
              <p>#9# etadavoca satthā</p>
              <p>#10#            sukhaṁ vā yadi vā dukkhaṁ adukkhamasukhaṁ saha</p>
              <p>#11#            ajjhattañca bahiddhā ca yaṅkiñci atthi veditaṁ</p>
              <p>#12#            etaṁ dukkhanti ñatvāna mosadhammaṁ palokinaṁ</p>
              <p>#13#            phussa phussa vayaṁ passaṁ evaṁ tattha vijānati { 3 Po. Yu. virajjati.}.</p>
              <p>#14#            Vedanānaṁ khayā yeva { 4 Ma. Yu. bhikkhu.} natthi dukkhassa sambhavoti.</p>
              <p>#15#      [398] Siyā aññenapi pariyāyena .pe. Kathañca siyā</p>
              <p>#16# yaṅkiñci dukkhaṁ sambhoti sabbaṁ taṇhāpaccayāti ayamekānupassanā</p>
              <p>#17# taṇhāya tveva asesavirāganirodhā natthi dukkhassa sambhavoti ayaṁ</p>
              <p>#18# dutiyānupassanā evaṁ sammādvayatānupassino .pe. Athāparaṁ</p>
              <p>#19# etadavoca satthā</p>
              <p>-- ^a^Thai 25.478^ea^ --</p>
              <p>#0#            Taṇhādutiyo puriso dīghamaddhāna saṁsaraṁ</p>
              <p>#1#            itthabhāvaññathābhāvaṁ saṁsāraṁ nātivattati.</p>
              <p>#2#            Etamādīnavaṁ ñatvā taṇhā { 1 Ma. taṇhaṁ.} dukkhassa sambhavaṁ</p>
              <p>#3#            vītataṇho anādāno sato bhikkhu paribbajeti.</p>
              <p>#4#      [399] Siyā aññenapi pariyāyena .pe. Kathañca siyā</p>
              <p>#5# yaṅkiñci dukkhaṁ sambhoti sabbaṁ upādānapaccayāti ayamekānupassanā</p>
              <p>#6# upādānassa { 2 Ma. upādānānaṁ.} tveva asesavirāganirodhā natthi dukkhassa sambhavoti</p>
              <p>#7# ayaṁ dutiyānupassanā evaṁ sammādvayatānupassino .pe. Athāparaṁ</p>
              <p>#8# etadavoca satthā</p>
              <p>#9#            upādānapaccayā bhavo bhūto dukkhaṁ nigacchati</p>
              <p>#10#            jātassa ^a^ PTS. Sn , 145 ^ea^ maraṇaṁ hoti eso dukkhassa sambhavo.</p>
              <p>#11#            Tasmā upādānakkhayā sammadaññāya paṇḍitā</p>
              <p>#12#            jātikkhayaṁ abhiññāya na gacchanti punabbhavanti.</p>
              <p>#13#      [400] Siyā aññenapi pariyāyena .pe. Kathañca siyā</p>
              <p>#14# yaṅkiñci dukkhaṁ sambhoti sabbaṁ ārambhapaccayāti ayamekānupassanā</p>
              <p>#15# ārambhānaṁ tveva asesavirāganirodhā natthi dukkhassa sambhavoti ayaṁ</p>
              <p>#16# dutiyānupassanā evaṁ sammādvayatānupassino .pe. Athāparaṁ</p>
              <p>#17# etadavoca satthā</p>
              <p>#18#            yaṅkiñci dukkhaṁ sambhoti sabbaṁ ārambhapaccayā</p>
              <p>#19#            ārambhānaṁ nirodhena natthi dukkhassa sambhavo.</p>
              <p>-- ^a^Thai 25.479^ea^ --</p>
              <p>#0#            Etamādīnavaṁ ñatvā dukkhaṁ ārambhapaccayā</p>
              <p>#1#            sabbārambhaṁ paṭinissajja anārambhe vimuttino</p>
              <p>#2#            ucchinnabhavataṇhassa santacittassa bhikkhuno</p>
              <p>#3#            vikkhīṇo { 1 Yu. vitiṇṇo.} jātisaṁsāro natthi tassa punabbhavoti.</p>
              <p>#4#      [401] Siyā aññenapi pariyāyena .pe. Kathañca siyā</p>
              <p>#5# yaṅkiñci dukkhaṁ sambhoti sabbaṁ āhārapaccayāti ayamekānupassanā</p>
              <p>#6# āhārānaṁ tveva asesavirāganirodhā natthi dukkhassa sambhavoti</p>
              <p>#7# ayaṁ dutiyānupassanā evaṁ sammādvayatānupassino .pe. Athāparaṁ</p>
              <p>#8# etadavoca satthā</p>
              <p>#9#            yaṅkiñci dukkhaṁ sambhoti sabbaṁ āhārapaccayā</p>
              <p>#10#            āhārānaṁ nirodhena natthi dukkhassa sambhavo.</p>
              <p>#11#            Etamādīnavaṁ ñatvā dukkhaṁ āhārapaccayā</p>
              <p>#12#            sabbāhāre { 2 Ma. Yu. sabbāhāraṁ.} pariññāya sabbāhāramanissito</p>
              <p>#13#            ārogyaṁ sammadaññāya āsavānaṁ parikkhayā</p>
              <p>#14#            saṅkhāya sevī dhammaṭṭho saṅkhayannopeti { 3 Yu. saṅkhaṁ na upeti.} vedagūti.</p>
              <p>#15#      [402] Siyā aññenapi pariyāyena .pe. Kathañca siyā</p>
              <p>#16# yaṅkiñci dukkhaṁ sambhoti sabbaṁ iñjitapaccayāti ayamekānupassanā</p>
              <p>#17# iñjitānaṁ tveva asesavirāganirodhā natthi dukkhassa sambhavoti ayaṁ</p>
              <p>#18# dutiyānupassanā evaṁ sammādvayatānupassino .pe. Athāparaṁ</p>
              <p>#19# etadavoca satthā</p>
              <p>-- ^a^Thai 25.480^ea^ --</p>
              <p>#0#            Yaṅkiñci dukkhaṁ sambhoti sabbaṁ iñjitapaccayā</p>
              <p>#1#            iñjitānaṁ nirodhena natthi dukkhassa sambhavo.</p>
              <p>#2#            Etamādīnavaṁ ñatvā dukkhaṁ iñjitapaccayā</p>
              <p>#3#            tasmā hi { 1 Yu. hisaddo natthi.} ejaṁ vossajja saṅkhāre uparundhiyā { 2 Ma. Yu. uparandhiya.}</p>
              <p>#4#            anejo anupādāno tato bhikkhu paribbajeti.</p>
              <p>#5#      [403] Siyā aññenapi pariyāyena .pe. Kathañca siyā</p>
              <p>#6# nissitassa calitaṁ hotīti ayamekānupassanā anissito na calatīti</p>
              <p>#7# ayaṁ dutiyānupassanā evaṁ sammādvayatānupassino. .pe.</p>
              <p>#8# Athāparaṁ etadavoca satthā</p>
              <p>#9#            anissito na calati nissito ca upādiyaṁ</p>
              <p>#10#            itthabhāvaññathābhāvaṁ saṁsāraṁ nātivattati.</p>
              <p>#11#            Etamādīnavaṁ ñatvā nissayesu mahabbhayaṁ</p>
              <p>#12#            anissito anupādāno sato bhikkhu paribbajeti.</p>
              <p>#13#      [404] Siyā aññenapi pariyāyena .pe. Kathañca siyā</p>
              <p>#14# rūpehi bhikkhave arūpā { 3 Yu. sabbattha āruppāti  dissati.} santatarāti ayamekānupassanā arūpehi</p>
              <p>#15# nirodho santataroti ayaṁ dutiyānupassanā evaṁ sammādvayatānupassino</p>
              <p>#16# .pe. Athāparaṁ etadavoca satthā</p>
              <p>#17#            ye ca rūpūpagā sattā ye ca arūpaṭṭhāyino { 4 Yu. āruppavāsino.}</p>
              <p>#18#            nirodhaṁ appajānantā āgantāro te punabbhavaṁ</p>
              <p>#19#            ye ca rūpe pariññāya arūpesu susaṇṭhitā { 5 Po. ārūpesu ca saṇṭhitā. Ma. arūpesu  asaṇṭhitā.}</p>
              <p>-- ^a^Thai 25.481^ea^ --</p>
              <p>#0#            Nirodhe yeva muccanti { 1 Ma. Yu. nirodhe ye vimuccanti.} te janā maccuhāyinoti.</p>
              <p>#1#      [405] Siyā aññenapi pariyāyena .pe. Kathañca siyā</p>
              <p>#2# yaṁ bhikkhave sadevakassa lokassa samārakassa sabrahmakassa</p>
              <p>#3# sassamaṇabrāhmaṇiyā pajāya sadevamanussāya idaṁ saccanti upanijjhāyitaṁ</p>
              <p>#4# tadamariyānaṁ etaṁ musāti yathābhūtaṁ sammappaññāya sudiṭṭhaṁ</p>
              <p>#5# ayamekānupassanā yaṁ bhikkhave sadevakassa .pe. Sadevamanussāya idaṁ</p>
              <p>#6# musāti upanijjhāyitaṁ tadamariyānaṁ etaṁ saccanti yathābhūtaṁ</p>
              <p>#7# sammappaññāya sudiṭṭhaṁ ayaṁ dutiyānupassanā evaṁ sammādvayatānupassino</p>
              <p>#8# .pe. Athāparaṁ etadavoca satthā</p>
              <p>#9#            anattani attamānī { 2 Ma. attamāniṁ. Yu. attamānaṁ.} passa lokaṁ sadevakaṁ</p>
              <p>#10#            niviṭṭhaṁ nāmarūpasmiṁ idaṁ saccanti maññati.</p>
              <p>#11#            Yena yena hi maññanti tato taṁ hoti aññathā</p>
              <p>#12#            tañhi tassa musā hoti mosadhammañhi ittaraṁ.</p>
              <p>#13#            Amosadhammaṁ nibbānaṁ tadariyā saccato vidū</p>
              <p>#14#            te ve saccābhisamayā nicchātā parinibbutāti.</p>
              <p>#15#      [406] Siyā aññenapi pariyāyena sammādvayatānupassanāti</p>
              <p>#16# iti ce bhikkhave pucchitāro assu siyātissu vacanīyā kathañca</p>
              <p>#17# siyā yaṁ bhikkhave sadevakassa lokassa samārakassa sabrahmakassa</p>
              <p>#18# sassamaṇabrāhmaṇiyā pajāya sadevamanussāya idaṁ sukhanti upanijjhāyitaṁ</p>
              <p>#19# tadamariyānaṁ etaṁ dukkhanti yathābhūtaṁ sammappaññāya sudiṭṭhaṁ</p>
              <p>-- ^a^Thai 25.482^ea^ --</p>
              <p>#0# Ayamekānupassanā yaṁ bhikkhave sadevakassa lokassa .pe. Sadevamanussāya</p>
              <p>#1# idaṁ dukkhanti upanijjhāyitaṁ tadamariyānaṁ etaṁ sukhanti</p>
              <p>#2# yathābhūtaṁ sammappaññāya sudiṭṭhaṁ ayaṁ dutiyānupassanā ayaṁ</p>
              <p>#3# sammādvayatānupassino kho bhikkhave bhikkhuno appamattassa</p>
              <p>#4# ātāpino pahitattassa viharato dvinnaṁ phalānaṁ aññataraṁ phalaṁ pāṭikaṅkhaṁ</p>
              <p>#5# diṭṭheva dhamme aññā sati vā upādisese anāgāmitāti.</p>
              <p>#6#            Idamavoca bhagavā idaṁ vatvāna sugato</p>
              <p>#7#                    athāparaṁ etadavoca satthā</p>
              <p>#8#            rūpā saddā gandhā rasā { 1 Ma. Yu. rasā gandhā.} phassā dhammā ca kevalā</p>
              <p>#9#            iṭṭhā kantā manāpā ca yāvatatthīti vuccati</p>
              <p>#10#            sadevakassa lokassa ete vo sukhasammatā</p>
              <p>#11#            yattha cete nirujjhanti taṁ nesaṁ dukkhasammataṁ.</p>
              <p>#12#            Sukhanti diṭṭhamariyehi sakkāyassuparodhanaṁ</p>
              <p>#13#            paccanīkamidaṁ hoti sabbalokena passataṁ.</p>
              <p>#14#            Yaṁ pare sukhato āhu tadariyā āhu dukkhato</p>
              <p>#15#            yaṁ pare dukkhato āhu tadariyā sukhato vidū</p>
              <p>#16#            passa dhammaṁ durājānaṁ sampamūḷhettha aviddasū { 2 Ma. sampamūḷhetthaviddasu.}.</p>
              <p>#17#            Nivutānaṁ tamo hoti andhakāro apassataṁ</p>
              <p>#18#            satañca vivaṭaṁ hoti āloko passatāmiva</p>
              <p>#19#            santike na vijānanti magā dhammassa kovidā.</p>
              <p>-- ^a^Thai 25.483^ea^ --</p>
              <p>#0#            Bhavarāgaparetehi bhavasotānusārihi</p>
              <p>#1#            māradheyyānuppannehi nāyaṁ dhammo susambudho.</p>
              <p>#2#            Ko nu aññatra ariyehi { 1 Ma. ^a^ PTS. Sn , 151 ^ea^ Yu. aññatramariyehi.} padaṁ sambuddhamarahati</p>
              <p>#3#            yaṁ padaṁ sammadaññāya parinibbanti anāsavāti.</p>
              <p>#4#      [407] Idamavoca bhagavā. Attamanā te bhikkhū bhagavato</p>
              <p>#5# bhāsitaṁ abhinandunti. Imasmiñca pana { 2 Yu. ... abhinanduṁ imasmiṁ kho pana. } veyyākaraṇasmiṁ bhaññamāne</p>
              <p>#6# saṭṭhimattānaṁ bhikkhūnaṁ anupādāya āsavehi cittāni vimucciṁsūti.</p>
              <p>#7#                   Dvayatānupassanāsuttaṁ dvādasamaṁ.</p>
              <p>#8#                          Tassuddānaṁ</p>
              <p>#9#            saccaṁ upadhi avijjā ca saṅkhāraviññāṇapañcamaṁ { 3 Ma. saṅkhāre. Yu. saṅkhārā.}</p>
              <p>#10#            phassavedaniyā taṇhā upādānārambhāaharā { 4 Ma. Yu. ... bhā āhārā. }</p>
              <p>#11#            iñjitaṁ phanditaṁ { 5 Ma. iñjitaṁ calitaṁ. Yu. iñjite phanditaṁ.} rūpaṁ saccaṁ dukkhena { 6 Po. Yu. saccā dukkhena.} soḷasāti.</p>
              <p>#12#                       Mahāvaggo tatiyo.</p>
              <p>#13#                          Tassuddānaṁ</p>
              <p>#14#            pabbajjā ca padhānā ca subhā ca sundarī tathā</p>
              <p>#15#            māghasuttasabhiyo ca selo sallaṁ pavuccati</p>
              <p>#16#            vāseṭṭho cāpi kokāli nālako dvayatānupassanaṁ</p>
              <p>#17#            dvādasetāni suttāni mahāvaggoti vuccatīti.</p>
              <p>#18#                      --------------</p>
            </h4>
          </h3>
        </h2>
        <h2>
          <h2n>4. aṭṭhakavaggo</h2n>
          <h3>
            <h3n />
            <h4>
              <h4n>1. kāmasuttaṃ</h4n>
              <p>-- ^a^Thai 25.484^ea^ --</p>
              <p>#0#                Suttanipāte catuttho aṭṭhakavaggo { 1 aṭṭhakavaggikotipi.}</p>
              <p>#1#                        paṭhamaṁ kāmasuttaṁ</p>
              <p>#2#    [408] 1 Kāmaṁ kāmayamānassa tassa ce taṁ samijjhati</p>
              <p>#3#            addhā pītimano hoti laddhā macco yadicchati.</p>
              <p>#4#            Tassa ce kāmayānassa { 2 kāmayamānassātipi.} chandajātassa jantuno</p>
              <p>#5#            te kāmā parihāyanti sallaviddhova ruppati.</p>
              <p>#6#            Yo kāme parivajjeti sappasseva padā siro</p>
              <p>#7#            somaṁ { 3 so imaṁ.} visattikaṁ loke sato samativattati.</p>
              <p>#8#            Khettaṁ vatthuṁ hiraññañca { 4 Ma. Yu. hiraññaṁ vā. } gavāssaṁ { 5 Ma. gavassaṁ.} dāsaporisaṁ</p>
              <p>#9#            thiyo bandhū puthū { 6 Ma. Yu. putha.} kāme yo naro anugijjhati { 7 Po. abhisajjati.}</p>
              <p>#10#            abalā naṁ { 8 Yu. abalāva naṁ. } balīyanti maddante naṁ parissayā</p>
              <p>#11#            tato naṁ dukkhamanveti nāvaṁ bhinnamivodakaṁ.</p>
              <p>#12#            Tasmā jantu sadā sato kāmāni parivajjaye</p>
              <p>#13#            te pahāya tare oghaṁ nāvaṁ sitvāva { 9 Yu. siñcitvā.} pāragūti.</p>
              <p>#14#                       Kāmasuttaṁ paṭhamaṁ.</p>
              <p>#15#                       ------------</p>
            </h4>
            <h4>
              <h4n>2. guhaṭṭhakasuttaṃ</h4n>
              <p>-- ^a^Thai 25.485^ea^ --</p>
              <p>#0#           Suttanipāte catutthassa aṭṭhakavaggassa dutiyaṁ guhaṭṭhakasuttaṁ</p>
              <p>#1#        [409] 2 Satto guhāyaṁ bahunābhichanno</p>
              <p>#2#                tiṭṭhaṁ naro mohanasmiṁ pagāḷho</p>
              <p>#3#                dūre vivekā hi tathāvidho so</p>
              <p>#4#                kāmā hi loke na hi suppahāyā.</p>
              <p>#5#                Icchānidānā bhavasātabandhā { 1 Po. Ma. Yu. baddhā.}</p>
              <p>#6#                te duppamuñcā na hi aññamokkhā</p>
              <p>#7#                pacchā pure vāpi apekkhamānā</p>
              <p>#8#                imeva kāme purimeva jappaṁ.</p>
              <p>#9#                Kāmesu giddhā pasutā pamūḷhā</p>
              <p>#10#                avadāniyā te visame niviṭṭhā</p>
              <p>#11#                dukkhūpanītā paridevayanti</p>
              <p>#12#                kiṁsū bhavissāma ito cutāse.</p>
              <p>#13#                Tasmā hi sikkhetha idheva jantu</p>
              <p>#14#                yaṁ kiñci jaññā visamanti loke</p>
              <p>#15#                na tassa hetu visamaṁ careyya</p>
              <p>#16#                appañhi taṁ jīvitamāhu dhīrā.</p>
              <p>#17#                Passāmi loke pariphandamānaṁ</p>
              <p>#18#                pajaṁ imaṁ taṇhagataṁ bhavesu</p>
              <p>-- ^a^Thai 25.486^ea^ --</p>
              <p>#0#                Hīnā narā maccumukhe lapanti</p>
              <p>#1#                avītataṇhāse bhavābhavesu.</p>
              <p>#2#                Mamāyite passatha phandamāne</p>
              <p>#3#                maccheva appodake khīṇasote</p>
              <p>#4#                etampi disvā amamo careyya</p>
              <p>#5#                bhavesu āsattimakubbamāno.</p>
              <p>#6#                Ubhosu antesu vineyya chandaṁ</p>
              <p>#7#                phassaṁ pariññāya anānugiddho</p>
              <p>#8#                yadattagarahī tadakubbamāno</p>
              <p>#9#                na limpatī diṭṭhasutesu dhīro.</p>
              <p>#10#                Saññaṁ pariññā { 1 Po. pariññāya tareyya.} vitareyya oghaṁ</p>
              <p>#11#                pariggahesu muni nopalitto</p>
              <p>#12#                abbūḷhasallo caramappamatto</p>
              <p>#13#                nāsiṁsati { 2 Ma. nāsīsati.} lokamimaṁ parañcāti.</p>
              <p>#14#                      Guhaṭṭhakasuttaṁ dutiyaṁ.</p>
              <p>#15#                       -----------</p>
            </h4>
            <h4>
              <h4n>3. duṭṭhaṭṭhakasuttaṃ</h4n>
              <p>-- ^a^Thai 25.487^ea^ --</p>
              <p>#0#          Suttanipāte catutthassa aṭṭhakavaggassa tatiyaṁ duṭṭhaṭṭhakasuttaṁ</p>
              <p>#1#        [410] 3 Vadanti ve duṭṭhamanāpi eke</p>
              <p>#2#                athopi ve saccamanā vadanti</p>
              <p>#3#                vādañca jātaṁ muni no upeti</p>
              <p>#4#                tasmā munī natthi khilo kuhiñci.</p>
              <p>#5#                Sakañhi diṭṭhiṁ kathamaccayeyya</p>
              <p>#6#                chandānunīto ruciyā niviṭṭho</p>
              <p>#7#                sayaṁ samattāni pakubbamāno { 1 Po. pakrubbamāno.}</p>
              <p>#8#                yathā hi jāneyya tathā vadeyya.</p>
              <p>#9#                Yo attano sīlavatāni jantu</p>
              <p>#10#                anānupuṭṭho ca { 2 Ma. va paresa pāva.} paresa pāvā</p>
              <p>#11#                anariyadhammaṁ kusalā tamāhu</p>
              <p>#12#                yo ātumānaṁ sayameva pāvā.</p>
              <p>#13#                Santo ca bhikkhu abhinibbutatto</p>
              <p>#14#                itihanti sīlesu akatthamāno</p>
              <p>#15#                tamariyadhammaṁ kusalā vadanti</p>
              <p>#16#                yassussadā natthi kuhiñci loke.</p>
              <p>#17#                Pakappitā saṅkhatā yassa dhammā</p>
              <p>#18#                purakkhatā santi { 3 Po. santimavīvadātā.} avīvadātā</p>
              <p>-- ^a^Thai 25.488^ea^ --</p>
              <p>#0#                Yadattani passati ānisaṁsaṁ</p>
              <p>#1#                taṁ nissito kuppapaṭicca santiṁ.</p>
              <p>#2#                Diṭṭhīnivesā na hi svātivattā</p>
              <p>#3#                dhammesu niccheyya samuggahītaṁ</p>
              <p>#4#                tasmā naro tesu nivesanesu</p>
              <p>#5#                nirassatī ādiyaticca dhammaṁ.</p>
              <p>#6#                Dhonassa hi natthi kuhiñci loke</p>
              <p>#7#                pakappitā diṭṭhi bhavābhavesu</p>
              <p>#8#                māyañca mānañca pahāya dhono</p>
              <p>#9#                sa kena gaccheyya anūpayo so.</p>
              <p>#10#                Upayo hi dhammesu upeti vādaṁ</p>
              <p>#11#                anūpayaṁ kena kathaṁ vadeyya</p>
              <p>#12#                attaṁ { 1 Ma. attā nirattā.} nirattaṁ na hi tassa atthi</p>
              <p>#13#                adhosi so diṭṭhimidheva sabbanti { 2 Yu. sabbāti. Po. sabbañcāti.}.</p>
              <p>#14#                     Duṭṭhaṭṭhakasuttaṁ tatiyaṁ.</p>
            </h4>
            <h4>
              <h4n>4. suddhaṭṭhakasuttaṃ</h4n>
              <p>#15#                       ----------</p>
              <p>#16#         Suttanipāte catutthassa aṭṭhakavaggassa catutthaṁ suddhaṭṭhakasuttaṁ</p>
              <p>#17#        [411] 4 Passāmi suddhaṁ paramaṁ arogaṁ</p>
              <p>#18#                diṭṭhena saṁsuddhi narassa hoti</p>
              <p>-- ^a^Thai 25.489^ea^ --</p>
              <p>#0#                Evābhijānaṁ { 1 Yu. etābhijānaṁ.} paramanti ñatvā</p>
              <p>#1#                suddhānupassīpi pacceti ñāṇaṁ.</p>
              <p>#2#                Diṭṭhena ce suddhi narassa hoti</p>
              <p>#3#                ñāṇena vā so pajahāti dukkhaṁ</p>
              <p>#4#                aññena so sujjhati sopadhīko</p>
              <p>#5#                diṭṭhī hi naṁ pāva tathā vadānaṁ.</p>
              <p>#6#                Na brāhmaṇo aññato suddhimāha</p>
              <p>#7#                diṭṭhe sute sīlavate mute vā</p>
              <p>#8#                puññe ca pāpe ca anūpalitto</p>
              <p>#9#                attañjaho na idha { 2 Ma. Yu. nayidha.} pakubbamāno.</p>
              <p>#10#                Purimaṁ pahāya aparaṁ sitāse</p>
              <p>#11#                ejānugā te na taranti saṅgaṁ</p>
              <p>#12#                te uggahāyanti nirassajanti</p>
              <p>#13#                kapīva sākhaṁ pamukhaṁ { 3 Po. pamuccuggahāya. Ma. pamuñcaṁ  gāhāyaṁ. Yu. pamuñcaṁ.} gahāya.</p>
              <p>#14#                Sayaṁ samādāya vatāni jantu</p>
              <p>#15#                uccāvacaṁ gacchati saññatatto</p>
              <p>#16#                vidvā ca vedehi samecca dhammaṁ</p>
              <p>#17#                na uccāvacaṁ gacchati bhūripañño.</p>
              <p>#18#                Sa sabbadhammesu visenibhūto</p>
              <p>#19#                yaṁ kiñci diṭṭhaṁ va sutaṁ mutaṁ vā</p>
              <p>-- ^a^Thai 25.490^ea^ --</p>
              <p>#0#                Tameva dassiṁ vivaṭaṁ carantaṁ</p>
              <p>#1#                kenīdha lokasmiṁ vikappayeyya.</p>
              <p>#2#                Na kappayanti na purekkharonti</p>
              <p>#3#                accantasuddhīti na te vadanti</p>
              <p>#4#                ādānaganthaṁ gadhitaṁ visajja</p>
              <p>#5#                āsaṁ na kubbanti kuhiñci loke.</p>
              <p>#6#                Sīmātigo brāhmaṇo tassa natthi</p>
              <p>#7#                ñatvā va disvā va samuggahītaṁ</p>
              <p>#8#                na rāgarāgī na virāgaratto</p>
              <p>#9#                tassīdha natthī paramuggahītanti.</p>
              <p>#10#                    Suddhaṭṭhakasuttaṁ catutthaṁ.</p>
              <p>#11#                     --------------</p>
            </h4>
            <h4>
              <h4n>5. paramaṭṭhakasuttaṃ</h4n>
              <p>#12#                Suttanipāte catutthassa aṭṭhakavaggassa</p>
              <p>#13#                     pañcamaṁ paramaṭṭhakasuttaṁ</p>
              <p>#14#          [412] Paramanti diṭṭhīsu paribbasāno</p>
              <p>#15#                yaduttariṁ kurute jantu loke</p>
              <p>#16#                hīnāti aññe tato sabbamāha</p>
              <p>#17#                tasmā vivādāni avītivatto.</p>
              <p>#18#                Yadattanī passati ānisaṁsaṁ</p>
              <p>-- ^a^Thai 25.491^ea^ --</p>
              <p>#0#                Diṭṭhe sute sīlabbate { 1 Ma. Yu. sīlavate.} mute vā</p>
              <p>#1#                tadeva so tattha samuggahāya</p>
              <p>#2#                nihīnato passati sabbamaññaṁ.</p>
              <p>#3#                Taṁ vāpi ganthaṁ kusalā vadanti</p>
              <p>#4#                yaṁ nissito passati hīnamaññaṁ</p>
              <p>#5#                tasmā hi diṭṭhaṁ va sutaṁ mutaṁ vā</p>
              <p>#6#                sīlabbataṁ bhikkhu na nissayeyya.</p>
              <p>#7#                Diṭṭhimpi lokasmiṁ na kappayeyya</p>
              <p>#8#                ñāṇena vā sīlavatena vāpi</p>
              <p>#9#                samoti attānamanūpaneyya</p>
              <p>#10#                hīno na maññetha visesi vāpi { 2 Po. cāpi.}.</p>
              <p>#11#                Attaṁ pahāya anupādiyāno</p>
              <p>#12#                ñāṇepi so nissayaṁ no karoti</p>
              <p>#13#                sa ve viyattesu na vaggasārī</p>
              <p>#14#                diṭṭhimpi so na pacceti kiñci.</p>
              <p>#15#                Yassūbhayante paṇidhīdha natthi</p>
              <p>#16#                bhavābhavāya idha vā huraṁ vā</p>
              <p>#17#                nivesanā yassa { 3 Ma. Yu. tassa.} na santi keci</p>
              <p>#18#                dhammesu niccheyya samuggahītaṁ</p>
              <p>#19#                tassīdha diṭṭhe va sute mute vā</p>
              <p>-- ^a^Thai 25.492^ea^ --</p>
              <p>#0#                Pakappitā natthi anūpi saññā</p>
              <p>#1#                taṁ brāhmaṇaṁ diṭṭhimanādiyānaṁ</p>
              <p>#2#                kenīdha lokasmiṁ vikappayeyya.</p>
              <p>#3#                Na kappayanti na purekkharonti</p>
              <p>#4#                dhammāpi tesaṁ na paṭicchitāse</p>
              <p>#5#                na brāhmaṇo sīlavatena neyyo</p>
              <p>#6#                pāraṁ gato na pacceti tādīti.</p>
              <p>#7#                    Paramaṭṭhakasuttaṁ pañcamaṁ.</p>
              <p>#8#                     ---------------</p>
            </h4>
            <h4>
              <h4n>6. jarāsuttaṃ</h4n>
              <p>#9#          Suttanipāte catutthassa aṭṭhakavaggassa chaṭṭhaṁ jarāsuttaṁ</p>
              <p>#10#    [413] 6 Appaṁ vata jīvitaṁ idaṁ oraṁ vassasatāpi miyyati</p>
              <p>#11#            sacepi { 1 Po. Ma. Yu. yo cepi.} aticca jīvati atha kho so jarasāpi miyyati.</p>
              <p>#12#            Socanti janā mamāyite na hi santi niccā pariggahā</p>
              <p>#13#            vinābhāvasantamevidaṁ iti disvā nāgāramāvase.</p>
              <p>#14#            Maraṇenapi taṁ pahiyyati yaṁ puriso mamayidanti maññati</p>
              <p>#15#            etampi { 2 evampītipi.} viditvā paṇḍito na mamattāya nametha māmako.</p>
              <p>#16#            Supinena yathāpi saṅgataṁ paṭibuddho puriso na passati</p>
              <p>#17#            evampi piyāyitaṁ janaṁ petaṁ kālakataṁ na passati.</p>
              <p>-- ^a^Thai 25.493^ea^ --</p>
              <p>#0#            Diṭṭhāpi sutāpi te janā yesaṁ nāmamidaṁ pavuccati</p>
              <p>#1#            nāmamevāvasissati akkheyyaṁ petassa jantuno.</p>
              <p>#2#            Sokaparidevamaccharaṁ na jahanti giddhā mamāyite</p>
              <p>#3#            tasmā munayo pariggahaṁ hitvā acariṁsu khemadassino.</p>
              <p>#4#            Paṭilīnacarassa bhikkhuno bhajamānassa vivittamāsanaṁ</p>
              <p>#5#            sāmaggiyamāhu tassa taṁ yo attānaṁ bhavane na dassaye.</p>
              <p>#6#            Sabbattha munī anissito na piyaṁ kubbati nopi appiyaṁ</p>
              <p>#7#            tasmiṁ paridevamaccharaṁ paṇṇe vāri yathā na limpati.</p>
              <p>#8#            Udakabindu yathāpi pokkhare padume vāri yathā na limpati</p>
              <p>#9#            evaṁ munīno palimpati yadidaṁ diṭṭhaṁ sutaṁ mutesu vā.</p>
              <p>#10#            Dhono na hi tena maññati yadidaṁ diṭṭhaṁ sutaṁ mutesu vā</p>
              <p>#11#            nāññena visuddhimicchati na hi so rajjati no virajjatīti.</p>
              <p>#12#                       Jarāsuttaṁ chaṭṭhamaṁ.</p>
              <p>#13#                        -----------</p>
            </h4>
            <h4>
              <h4n>7. tissametteyyasuttaṃ</h4n>
              <p>#14#                Suttanipāte catutthassa aṭṭhakavaggassa</p>
              <p>#15#                   sattamaṁ tissametteyyasuttaṁ</p>
              <p>#16#    [414] 7 Methunamanuyuttassa (iccāyasmā tissametteyyo) { 1 Ma. Yu. tisso metteyyo.}</p>
              <p>#17#                                  vighātaṁ brūhi mārisa</p>
              <p>#18#            sutvāna tava sāsanaṁ viveke sikkhissāmase.</p>
              <p>#19#            Methunamanuyuttassa (metteyyāti bhagavā)</p>
              <p>-- ^a^Thai 25.494^ea^ --</p>
              <p>#0#                                  Mussate vāpi sāsanaṁ</p>
              <p>#1#            micchā ca paṭipajjati etaṁ tasmiṁ anāriyaṁ.</p>
              <p>#2#            Eko pubbe caritvāna methunaṁ yo nisevati</p>
              <p>#3#            yānaṁ bhantaṁva taṁ loke hīnamāhu puthujjanaṁ.</p>
              <p>#4#            Yaso kittī ca yā pubbe hāyate vāpi tassa sā</p>
              <p>#5#            etampi disvā sikkhetha methunaṁ vippahātave.</p>
              <p>#6#            Saṅkappehi pareto so { 1 Yu. yo.} kapaṇo viya jhāyati</p>
              <p>#7#            sutvā paresaṁ nigghosaṁ maṅku hoti tathāvidho.</p>
              <p>#8#            Atha satthāni kurute paravādehi codito</p>
              <p>#9#            esa khvassa mahāgedho mosavajjaṁ pagāhati.</p>
              <p>#10#            Paṇḍitoti samaññāto ekacariyaṁ adhiṭṭhito</p>
              <p>#11#            athāpi methune yutto mandova parikissati.</p>
              <p>#12#            Etamādīnavaṁ ñatvā muni pubbāpare idha</p>
              <p>#13#            ekacariyaṁ daḷhaṁ kayirā na nisevetha methunaṁ.</p>
              <p>#14#            Vivekaññeva sikkhetha etadariyānamuttamaṁ</p>
              <p>#15#            tena seṭṭho na maññetha sa ve nibbānasantike.</p>
              <p>#16#            Rittassa munino carato kāmesu anapekkhino</p>
              <p>#17#            oghatiṇṇassa pihayanti kāmesu gadhitā pajāti.</p>
              <p>#18#                    Tissametteyyasuttaṁ sattamaṁ.</p>
            </h4>
            <h4>
              <h4n>8. pasūrasuttaṃ</h4n>
              <p>-- ^a^Thai 25.495^ea^ --</p>
              <p>#0#           Suttanipāte catutthassa aṭṭhakavaggassa aṭṭhamaṁ pasūrasuttaṁ</p>
              <p>#1#        [415] 8 Idheva suddhī iti vādayanti</p>
              <p>#2#                nāññesu dhammesu visuddhimāhu</p>
              <p>#3#                yaṁ nissitā tattha subhaṁ vadānā</p>
              <p>#4#                paccekasaccesu puthū niviṭṭhā.</p>
              <p>#5#                Te vādakāmā parisaṁ vigayha</p>
              <p>#6#                bālaṁ dahantī mithu aññamaññaṁ</p>
              <p>#7#                vadanti te aññasitā kathojjaṁ</p>
              <p>#8#                pasaṁsakāmā kusalā vadānā.</p>
              <p>#9#                Yutto kathāyaṁ parisāya majjhe</p>
              <p>#10#                pasaṁsamicchaṁ vinighāti hoti</p>
              <p>#11#                apāhatasmiṁ pana maṅku hoti</p>
              <p>#12#                nindāya so kuppati randhamesī.</p>
              <p>#13#                Yamassa vādaṁ parihīnamāhu</p>
              <p>#14#                apāhataṁ pañhavimaṁsakāse</p>
              <p>#15#                paridevati socati hīnavādo</p>
              <p>#16#                upaccagā manti anutthunāti.</p>
              <p>#17#                Ete vivādā samaṇesu jātā</p>
              <p>#18#                etesu ugghāti nigghāti hoti</p>
              <p>-- ^a^Thai 25.496^ea^ --</p>
              <p>#0#                Etampi disvā virame kathojjaṁ</p>
              <p>#1#                na haññadatthatthi pasaṁsalābhā.</p>
              <p>#2#                Pasaṁsito vā pana tattha hoti</p>
              <p>#3#                akkhāya vādaṁ parisāya majjhe</p>
              <p>#4#                so hassatī uṇṇamaticca { 1 Ma. uṇṇamatī ca.} tena</p>
              <p>#5#                pappuyya taṁ attha yathā mano ahu { 2 Po. manohu.}.</p>
              <p>#6#                Yā uṇṇatī sāssa vighātabhūmi</p>
              <p>#7#                mānātimānaṁ vadate paneso</p>
              <p>#8#                etampi disvā virame kathojjaṁ { 3 Po. Ma. Yu. etaṁ pi disvā na vivādayetha. }</p>
              <p>#9#                na tena suddhiṁ kusalā vadanti.</p>
              <p>#10#                Sūro yathā rājakhādāya puṭṭho</p>
              <p>#11#                abhigajjameti paṭisūramicchaṁ</p>
              <p>#12#                yeneva so tena palehi sūra { 4 Po. sūraṁ.}</p>
              <p>#13#                pubbeva natthī yadidaṁ yudhāya.</p>
              <p>#14#                Ye diṭṭhimuggayha vivādayanti</p>
              <p>#15#                idameva saccanti ca vādayanti { 5 Po. saccanti pavādayanti.}</p>
              <p>#16#                te tvaṁ vadassu na hi tedha atthi</p>
              <p>#17#                vādamhi jāte paṭisenikattā.</p>
              <p>#18#                Visenikatvā pana ye caranti</p>
              <p>#19#                diṭṭhīhi diṭṭhiṁ avirujjhamānā</p>
              <p>-- ^a^Thai 25.497^ea^ --</p>
              <p>#0#                Tesu tvaṁ kiṁ labhetho pasūra</p>
              <p>#1#                yesīdha natthī paramuggahītaṁ.</p>
              <p>#2#                Atha tvaṁ pavitakkamāgamā</p>
              <p>#3#                manasā diṭṭhigatāni cintayanto</p>
              <p>#4#                dhonena yugaṁ samāgamā</p>
              <p>#5#                na hi tvaṁ sakkhasi sampayātaveti.</p>
              <p>#6#                      Pasūrasuttaṁ aṭṭhamaṁ.</p>
              <p>#7#                      ------------</p>
            </h4>
            <h4>
              <h4n>9. māgaṇḍiyasuttaṃ</h4n>
              <p>#8#         Suttanipāte catutthassa aṭṭhakavaggassa navamaṁ māgandiyasuttaṁ</p>
              <p>#9#        [416] 9 Disvāna taṇhaṁ aratiñca rāgaṁ { 1 Ma. Yu. rāgañca.}</p>
              <p>#10#                nāhosi chando api methunasmiṁ</p>
              <p>#11#                kimevidaṁ muttakarīsapuṇṇaṁ</p>
              <p>#12#                pādāpi naṁ samphusituṁ na icche.</p>
              <p>#13#                Etādisañce ratanaṁ na icchasi</p>
              <p>#14#                nāriṁ narindehi bahūhi patthitaṁ</p>
              <p>#15#                diṭṭhīgataṁ sīlavataṁ nu jīvitaṁ</p>
              <p>#16#                bhavūpapattiñca vadesi kīdisaṁ.</p>
              <p>#17#                Idaṁ vadāmīti na tassa hoti (māgandiyāti bhagavā)</p>
              <p>#18#                dhammesu niccheyya samuggahītaṁ</p>
              <p>-- ^a^Thai 25.498^ea^ --</p>
              <p>#0#                Passañca diṭṭhīsu anuggahāya</p>
              <p>#1#                ajjhattasantiṁ pacinaṁ addasaṁ.</p>
              <p>#2#                Vinicchayā yāni pakappitāni (iti māgandiyo)</p>
              <p>#3#                te ve munī brūsi anuggahāya</p>
              <p>#4#                ajjhattasantīti yametamatthaṁ</p>
              <p>#5#                kathaṁ nu dhīrehi paveditantaṁ.</p>
              <p>#6#           Na diṭṭhiyā na sutiyā na ñāṇena (māgandiyāti bhagavā)</p>
              <p>#7#                sīlabbatenāpi na suddhimāha</p>
              <p>#8#                adiṭṭhiyā assutiyā añāṇā</p>
              <p>#9#                asīlatā abbatā nopi tena</p>
              <p>#10#                ete ca nisajja anuggahāya</p>
              <p>#11#                santo anissāya bhavaṁ na jappe.</p>
              <p>#12#           No ce kira diṭṭhiyā na sutiyā na ñāṇena (iti māgandiyo)</p>
              <p>#13#                sīlabbatenāpi na suddhimāha</p>
              <p>#14#                adiṭṭhiyā assutiyā añāṇā</p>
              <p>#15#                asīlatā abbatā nopi tena</p>
              <p>#16#                maññāmahaṁ momuhameva dhammaṁ</p>
              <p>#17#                diṭṭhiyā ca eke paccenti suddhiṁ.</p>
              <p>#18#           Diṭṭhiñca { 1 Ma. diṭṭhañca.} nissāya anupucchamāno (māgandiyāti bhagavā)</p>
              <p>#19#                samuggahītesu samohamāgā</p>
              <p>-- ^a^Thai 25.499^ea^ --</p>
              <p>#0#                Ito ca nāddakkhi aṇumpi saññaṁ</p>
              <p>#1#                tasmā tuvaṁ momuhato dahāsi</p>
              <p>#2#                samo visesī uda vā nihīno</p>
              <p>#3#                yo maññatī so vivadetha tena</p>
              <p>#4#                tīsu vidhāsu avikampamāno</p>
              <p>#5#                samo visesīti na tassa hoti.</p>
              <p>#6#                Saccanti so brāhmaṇo kiṁ vadeyya</p>
              <p>#7#                musāti vā so vivadetha kena</p>
              <p>#8#                yasmiṁ samaṁ visamaṁ vāpi { 1 Yu. cāpi.} natthi</p>
              <p>#9#                sa kena vādaṁ paṭisaṁyujeyya.</p>
              <p>#10#                Okampahāya aniketasārī</p>
              <p>#11#                gāme akubbaṁ muni santhavāni</p>
              <p>#12#                kāmehi ritto apurekkharāno</p>
              <p>#13#                kathaṁ na viggayha janena kayirā.</p>
              <p>#14#                Yehi vivitto vicareyya loke</p>
              <p>#15#                na tāni uggayha vadeyya nāgo</p>
              <p>#16#                elambujaṁ { 2 Ma. jalambujaṁ.} kaṇṭakavārijaṁ { 3 Ma. Yu. kaṇṭakaṁ vārijaṁ.} yathā</p>
              <p>#17#                jalena paṅkena ca nūpalittaṁ { 4 Po. anūpalittaṁ.}</p>
              <p>#18#                evaṁ munī santivādo agiddho</p>
              <p>#19#                kāme ca loke ca anūpalitto.</p>
              <p>-- ^a^Thai 25.500^ea^ --</p>
              <p>#0#                Na vedagū diṭṭhiyā na mutiyā { 1 diṭṭhiyāyako na ....}</p>
              <p>#1#                sa mānameti na hi tammayo so</p>
              <p>#2#                na kammunā nopi sutena neyyo</p>
              <p>#3#                anūpanīto sa { 2 Po. Yu. so.} nivesanesu.</p>
              <p>#4#                Saññāvirattassa na santi ganthā</p>
              <p>#5#                paññāvimuttassa na santi mohā</p>
              <p>#6#                saññañca diṭṭhiñca ye aggahesuṁ</p>
              <p>#7#                te ghaṭṭamānā { 3 Ma. Yu. ghaṭṭayantā. } vicaranti loketi.</p>
              <p>#8#                     Māgandiyasuttaṁ navamaṁ.</p>
              <p>#9#                      ------------</p>
            </h4>
            <h4>
              <h4n>10. purābhedasuttaṃ</h4n>
              <p>#10#          Suttanipāte catutthassa aṭṭhakavaggassa dasamaṁ purābhedasuttaṁ</p>
              <p>#11#   [417] 10 Kathaṁdassī kathaṁsīlo upasantoti vuccati</p>
              <p>#12#            tamme gotama pabrūhi pucchito uttamaṁ naraṁ.</p>
              <p>#13#            Vītataṇho purā bhedā (ti bhagavā) pubbamantamanissito</p>
              <p>#14#            vemajjhe nupasaṅkheyyo tassa natthi purekkhataṁ.</p>
              <p>#15#            Akkodhano asantāsī avikatthī akukkucco { 4 Ma. Yu. akkukuco}</p>
              <p>#16#            mantābhāṇī anuddhato sa ve vācāyato muni.</p>
              <p>#17#            Nirāsattī anāgate atītaṁ nānusocati</p>
              <p>#18#            vivekadassī phassesu diṭṭhīsu ca na niyyati</p>
              <p>#19#            paṭilīno akuhako apihālu amaccharī</p>
              <p>-- ^a^Thai 25.501^ea^ --</p>
              <p>#0#            Appagabbho ajeguccho pesuṇeyye ca no yuto</p>
              <p>#1#            sātiyesu anassāvī atimāne ca no yuto</p>
              <p>#2#            saṇho ca paṭibhāṇavā na saddho na virajjati</p>
              <p>#3#            lābhakamyā na sikkhati alābhe ca na kuppati</p>
              <p>#4#            aviruddho ca taṇhāya rasesu { 1 Yu. rase ca.} nānugijjhati</p>
              <p>#5#            upekkhako sadā sato na loke maññate samaṁ</p>
              <p>#6#            na visesī na nīceyyo tassa no santi ussadā.</p>
              <p>#7#            Yassa nissayatā { 2 Ma. nissayanā.} natthi ñatvā dhammaṁ anissito</p>
              <p>#8#            bhavāya vibhavāya vā taṇhā yassa na vijjati</p>
              <p>#9#            taṁ brūmi upasantoti kāmesu anapekkhinaṁ</p>
              <p>#10#            ganthā tassa na vijjanti atāri { 3 Po. Ma. atarī.} so visattikaṁ.</p>
              <p>#11#            Na tassa puttā pasavo khettaṁ vatthuñca vijjati</p>
              <p>#12#            attaṁ vāpi nirattaṁ vā { 4 Ma. attā vāpi nirattā. } na tasmiṁ upalabbhati.</p>
              <p>#13#            Yena naṁ vajjuṁ puthujjanā atho samaṇabrāhmaṇā</p>
              <p>#14#            taṁ tassa apurakkhataṁ tasmā vādesu nejati { 5 Po. niñjati.}.</p>
              <p>#15#            Vītagedho amaccharī na ussesu vadate muni</p>
              <p>#16#            na samesu na omesu kappaṁ neti akappiyo.</p>
              <p>#17#            Yassa loke sakaṁ natthi asatā ca na socati</p>
              <p>#18#            dhammesu ca na gacchati sa ve santoti vuccatīti.</p>
              <p>#19#                        Purābhedasuttaṁ dasamaṁ</p>
            </h4>
            <h4>
              <h4n>11. kalahavivādasuttaṃ</h4n>
              <p>-- ^a^Thai 25.502^ea^ --</p>
              <p>#0#                Suttanipāte catutthassa aṭṭhakavaggassa</p>
              <p>#1#                ekādasamaṁ kalahavivādasuttaṁ</p>
              <p>#2#       [418] 11 Kuto pahūtā kalahā vivādā</p>
              <p>#3#                paridevasokā sahamaccharā ca</p>
              <p>#4#                mānātimānā sahapesuṇā ca</p>
              <p>#5#                kuto pahūtā te tadiṅgha brūhi.</p>
              <p>#6#                Piyappahūtā kalahā vivādā</p>
              <p>#7#                paridevasokā sahamaccharā ca</p>
              <p>#8#                mānātimānā sahapesuṇā ca</p>
              <p>#9#                maccherayuttā kalahā vivādā</p>
              <p>#10#                vivādajātesu ca pesuṇāni.</p>
              <p>#11#                Piyā su lokasmiṁ kutonidānā</p>
              <p>#12#                ye vāpi { 1 Po. Ma. sabbattha vāresu cāpi.} lobhā vicaranti loke</p>
              <p>#13#                āsā ca niṭṭhā ca kutonidānā</p>
              <p>#14#                ye samparāyāya narassa honti.</p>
              <p>#15#                Chandānidānāni piyāni loke</p>
              <p>#16#                ye vāpi lobhā vicaranti loke</p>
              <p>#17#                āsā ca niṭṭhā ca itonidānā</p>
              <p>#18#                ye samparāyāya narassa honti.</p>
              <p>-- ^a^Thai 25.503^ea^ --</p>
              <p>#0#                Chando nu lokasmiṁ kutonidāno</p>
              <p>#1#                vinicchayā vāpi kuto pahūtā</p>
              <p>#2#                kodho mosavajjañca kathaṅkathā ca</p>
              <p>#3#                ye vāpi dhammā samaṇena vuttā.</p>
              <p>#4#                Sātaṁ asātanti yamāhu loke</p>
              <p>#5#                tamūpanissāya pahoti chando</p>
              <p>#6#                rūpesu disvā vibhavaṁ bhavañca</p>
              <p>#7#                vinicchayaṁ kurute { 1 Ma. kubbati.} jantu loke.</p>
              <p>#8#                Kodho mosavajjañca kathaṅkathā ca</p>
              <p>#9#                etepi dhammā dvayameva sante</p>
              <p>#10#                kathaṅkathī ñāṇapathāya sikkhe</p>
              <p>#11#                ñatvā pavuttā samaṇena dhammā.</p>
              <p>#12#                Sātaṁ asātañca kutonidānā</p>
              <p>#13#                kismiṁ asante na bhavanti hete</p>
              <p>#14#                vibhavaṁ bhavañcāpi yametamatthaṁ</p>
              <p>#15#                etamme pabrūhi yatonidānaṁ.</p>
              <p>#16#                Phassanidānaṁ sātaṁ asātaṁ</p>
              <p>#17#                phasse asante na bhavanti hete</p>
              <p>#18#                vibhavaṁ bhavañcāpi yametamatthaṁ</p>
              <p>#19#                etante pabrūmi itonidānaṁ.</p>
              <p>-- ^a^Thai 25.504^ea^ --</p>
              <p>#0#                Phasso nu lokasmiṁ kutonidāno</p>
              <p>#1#                pariggahā vāpi kuto pahūtā</p>
              <p>#2#                kasmiṁ asante na mamattamatthi</p>
              <p>#3#                kasmiṁ vibhūte na phusanti phassā.</p>
              <p>#4#                Nāmañca rūpañca paṭicca phasso</p>
              <p>#5#                icchānidānāni pariggahāni</p>
              <p>#6#                icchāya { 1 Yu. icchā na santyā.} asantyā na mamattamatthi</p>
              <p>#7#                rūpe vibhūte na phusanti phassā.</p>
              <p>#8#                Kathaṁsametassa vibhoti rūpaṁ</p>
              <p>#9#                sukhaṁ dukkhaṁ vāpi kathaṁ vibhoti</p>
              <p>#10#                etamme pabrūhi yathā vibhoti</p>
              <p>#11#                taṁ jāniyāma iti { 2 Ma. jāniyāmāti.} me mano ahu.</p>
              <p>#12#                Na saññasaññī na visaññasaññī</p>
              <p>#13#                nopi asaññī na vibhūtasaññī</p>
              <p>#14#                evaṁsametassa vibhoti rūpaṁ</p>
              <p>#15#                saññānidānā hi papañcasaṅkhā.</p>
              <p>#16#                Yantaṁ apucchimha akittayi no</p>
              <p>#17#                aññantaṁ pucchāma tadiṅgha brūhi</p>
              <p>#18#                ettāvataggaṁ no { 3 Ma. nu.} vadanti heke</p>
              <p>#19#                yakkhassa suddhiṁ idha paṇḍitāse</p>
              <p>-- ^a^Thai 25.505^ea^ --</p>
              <p>#0#                Udāhu aññampi vadanti etto.</p>
              <p>#1#                Ettāvataggampi vadanti heke</p>
              <p>#2#                yakkhassa suddhiṁ idha paṇḍitāse</p>
              <p>#3#                tesaṁ puneke samayaṁ vadanti</p>
              <p>#4#                anupādisese kusalā vadānā.</p>
              <p>#5#                Ete ca ñatvā upanissitāti</p>
              <p>#6#                ñatvā munī nissaye so vimaṁsī</p>
              <p>#7#                ñatvā vimutto na vivādameti</p>
              <p>#8#                bhavābhavāya na sameti dhīroti.</p>
              <p>#9#                Kalahavivādasuttaṁ ekādasamaṁ.</p>
              <p>#10#                       ----------</p>
            </h4>
            <h4>
              <h4n>
                12. cūḷabyūhasuttaṃ
                <a class="tiny" style="color:grey" href="javascript:void(0)" title="cūḷaviyūhasuttaṃ (sī0 syā0 niddesa)">VAR</a>
              </h4n>
              <p>#11#        Suttanipāte catutthassa aṭṭhakavaggassa dvādasamaṁ cūḷaviyūhasuttaṁ</p>
              <p>#12#       [419] 12 Sakaṁ sakaṁ diṭṭhiparibbasānā</p>
              <p>#13#                viggayha nānā kusalā vadanti</p>
              <p>#14#                yo evaṁ jānāti sa vedi dhammaṁ</p>
              <p>#15#                idaṁ paṭikkosamakevalī so.</p>
              <p>#16#                Evampi viggayha vivādayanti</p>
              <p>#17#                bālo paro akusaloti cāhu</p>
              <p>#18#                sacco nu vādo katamo imesaṁ</p>
              <p>-- ^a^Thai 25.506^ea^ --</p>
              <p>#0#                Sabbeva hīme kusalā vadānā.</p>
              <p>#1#                Parassa ce dhammamanānujānaṁ</p>
              <p>#2#                bālo mago { 1 Ma. bālomako.} hoti nihīnapañño</p>
              <p>#3#                sabbeva bālā sunihīnapaññā</p>
              <p>#4#                sabbevime diṭṭhiparibbasānā.</p>
              <p>#5#                Sandiṭṭhiyā ve pana vīvadātā { 2 Po. ceva na cevadātā. Ma. ceva na vīvadātā. }</p>
              <p>#6#                saṁsuddhapaññā kusalā matīmā</p>
              <p>#7#                na tesaṁ koci nihīnapañño { 3 Ma. Yu. parihīnapañño.}</p>
              <p>#8#                diṭṭhīhi tesampi tathā samattā.</p>
              <p>#9#                Na vāhametaṁ tathivanti { 4 Ma. Yu. tathiyanti.} brūmi</p>
              <p>#10#                yamāhu bālo { 5 Ma. Yu. bālā. } mithu aññamaññaṁ</p>
              <p>#11#                sakaṁ sakaṁ diṭṭhimakaṁsu saccaṁ</p>
              <p>#12#                tasmā hi bāloti paraṁ dahanti.</p>
              <p>#13#                Yamāhu saccaṁ tathivanti eke</p>
              <p>#14#                tamāhu aññepi { 6 Ma. Yu. aññe ca.} tucchaṁ musāti</p>
              <p>#15#                evampi viggayha vivādayanti { 7 Yu. vivādiyanti.}</p>
              <p>#16#                kasmā na ekaṁ samaṇā vadanti.</p>
              <p>#17#                Ekaṁ hi saccaṁ na dutīyamatthi</p>
              <p>#18#                yasmiṁ pajāno vivade pajānaṁ</p>
              <p>#19#                nānā te saccāni sayaṁ thunanti</p>
              <p>-- ^a^Thai 25.507^ea^ --</p>
              <p>#0#                Tasmā na ekaṁ samaṇā vadanti.</p>
              <p>#1#                Kasmā nu saccāni vadanti nānā.</p>
              <p>#2#                Pavādiyāse kusalā vadānā</p>
              <p>#3#                saccāni sutāni bahūni nānā</p>
              <p>#4#                udāhu te takkamanussaranti.</p>
              <p>#5#                Na heva saccāni bahūni nānā</p>
              <p>#6#                aññatra saññāya niccāni loke</p>
              <p>#7#                takkañca diṭṭhīsu pakappayitvā</p>
              <p>#8#                saccaṁ musāti dvayadhammamāhu.</p>
              <p>#9#                Diṭṭhe sute sīlabbate mute vā</p>
              <p>#10#                ete ca nissāya vimānadassī</p>
              <p>#11#                vinicchaye ṭhatvā pahassamāno</p>
              <p>#12#                bālo paro akusaloti cāha.</p>
              <p>#13#                Yeneva bāloti paraṁ dahāti</p>
              <p>#14#                tenātumānaṁ kusaloti cāha</p>
              <p>#15#                sayamattanā so kusalo vadāno</p>
              <p>#16#                aññaṁ vimāneti tadeva pāvā.</p>
              <p>#17#                Atisāradiṭṭhiyā so samatto</p>
              <p>#18#                mānena matto paripuṇṇamānī</p>
              <p>#19#                sayameva sāmaṁ manasābhisitto</p>
              <p>-- ^a^Thai 25.508^ea^ --</p>
              <p>#0#                Diṭṭhīhi sā tassa tathā samattā.</p>
              <p>#1#                Parassa ce hi vacasā nihīno</p>
              <p>#2#                tumo sahā hoti nihīnapañño</p>
              <p>#3#                atha ce sayaṁ vedagū hoti dhīro</p>
              <p>#4#                na koci bālo samaṇesu atthi.</p>
              <p>#5#                Aññaṁ ito yābhivadanti dhammaṁ</p>
              <p>#6#                aparaddhā suddhimakevalī te { 1 Yu. suddhimakevalī no.}</p>
              <p>#7#                evampi titthyā puthuso vadanti</p>
              <p>#8#                sandiṭṭhirāgena hi tyābhirattā { 2 Po. sandiṭṭhirāgena titthyābhirattā. Yu. tebhirattā.}.</p>
              <p>#9#                Idheva suddhiṁ iti vādayanti</p>
              <p>#10#                nāññesu dhammesu visuddhimāhu</p>
              <p>#11#                evampi titthyā puthuso niviṭṭhā</p>
              <p>#12#                sakāyane tattha daḷhaṁ vadānā.</p>
              <p>#13#                Sakāyane vāpi daḷhaṁ vadāno</p>
              <p>#14#                kamettha bāloti paraṁ daheyya</p>
              <p>#15#                sayameva so medhagaṁ āvaheyya</p>
              <p>#16#                paraṁ vadaṁ bālamasuddhidhammaṁ.</p>
              <p>#17#                Vinicchaye ṭhatvā sayaṁ pamāya</p>
              <p>#18#                uddhaṁ so lokasmiṁ vivādameti</p>
              <p>#19#                hitvāna sabbāni vinicchayāni</p>
              <p>-- ^a^Thai 25.509^ea^ --</p>
              <p>#0#                Na medhagaṁ kurute jantu loketi.</p>
              <p>#1#                    Cūḷaviyūhasuttaṁ dvādasamaṁ.</p>
              <p>#2#                       -----------</p>
            </h4>
            <h4>
              <h4n>13. mahābyūhasuttaṃ</h4n>
              <p>#3#        Suttanipāte catutthassa aṭṭhakavaggassa terasamaṁ mahāviyūhasuttaṁ</p>
              <p>#4#       [420] 13 Ye kecime diṭṭhiparibbasānā</p>
              <p>#5#                idameva saccanti vivādayanti</p>
              <p>#6#                sabbeva te nindamanvānayanti</p>
              <p>#7#                atho pasaṁsampi labhanti tattha.</p>
              <p>#8#                Appañhi etaṁ na alaṁ samāya</p>
              <p>#9#                duve vivādassa phalāni brūmi</p>
              <p>#10#                etampi disvāna vivādayetha</p>
              <p>#11#                khemābhipassaṁ avivādabhūmiṁ.</p>
              <p>#12#                Yā kācimā sammatiyo puthujjā</p>
              <p>#13#                sabbā va etā na upeti vidvā</p>
              <p>#14#                anūpayo so upayaṁ kimeyya</p>
              <p>#15#                diṭṭhe sute khantimakubbamāno.</p>
              <p>#16#                Sīluttamā saññamenāhu suddhiṁ</p>
              <p>#17#                vattaṁ samādāya upaṭṭhitāse</p>
              <p>#18#                idheva sikkhema athassa suddhiṁ</p>
              <p>-- ^a^Thai 25.510^ea^ --</p>
              <p>#0#                Bhavūpanītā kusalā vadānā.</p>
              <p>#1#                Sace cuto sīlavatāto hoti</p>
              <p>#2#                pavedhatī kamma virādhayitvā</p>
              <p>#3#                pajappatī { 1 Po. pajampati.} patthayatī ca suddhiṁ</p>
              <p>#4#                satthā va hīno pavasaṁ gharamhā.</p>
              <p>#5#                Sīlabbataṁ vāpi pahāya sabbaṁ</p>
              <p>#6#                dhammañca sāvajjanavajjametaṁ</p>
              <p>#7#                suddhī asuddhīti apatthayāno</p>
              <p>#8#                virato care santimanuggahāya.</p>
              <p>#9#                Tamūpanissāya jigucchitaṁ vā</p>
              <p>#10#                atha vāpi diṭṭhaṁ va sutaṁ mutaṁ vā</p>
              <p>#11#                uddhaṁsarā suddhimanutthunanti</p>
              <p>#12#                avītataṇhāse bhavābhavesu.</p>
              <p>#13#                Patthayamānassa hi jappitāni</p>
              <p>#14#                pavedhitaṁ vāpi pakappitesu</p>
              <p>#15#                cutūpapāto idha yassa natthi</p>
              <p>#16#                sa kena vedheyya kuhiñci jappe { 2 Po. kuhiṁ pajappe.}.</p>
              <p>#17#                Yamāhu dhammaṁ paramanti eke</p>
              <p>#18#                tameva hīnanti panāhu aññe</p>
              <p>#19#                sacco nu vādo katamo imesaṁ</p>
              <p>-- ^a^Thai 25.511^ea^ --</p>
              <p>#0#                Sabbeva hīme kusalā vadānā.</p>
              <p>#1#                Sakañhi dhammaṁ paripuṇṇamāhu</p>
              <p>#2#                aññassa dhammaṁ pana hīnamāhu</p>
              <p>#3#                evampi viggayha vivādayanti</p>
              <p>#4#                sakaṁ sakaṁ sammatimāhu { 1 Po. Yu. sammutimāhu.} saccaṁ.</p>
              <p>#5#                Parassa ce vambhayitena hīno</p>
              <p>#6#                na koci dhammesu visesi assa</p>
              <p>#7#                puthūhi aññassa vadanti dhammaṁ</p>
              <p>#8#                nihīnato samhi daḷhaṁ vadānā.</p>
              <p>#9#                Sadhammapūjā ca panā tatheva</p>
              <p>#10#                yathā pasaṁsanti sakāyanāni</p>
              <p>#11#                sabbe pavādā { 2 Po. sabbeva vādā.} tathivā bhaveyyuṁ</p>
              <p>#12#                suddhīhi nesaṁ paccattameva.</p>
              <p>#13#                Na brāhmaṇassa paraneyyamatthi</p>
              <p>#14#                dhammesu niccheyya samuggahītaṁ</p>
              <p>#15#                tasmā vivādāni upātivatto</p>
              <p>#16#                na hi seṭṭhato passati dhammamaññaṁ.</p>
              <p>#17#                Jānāmi passāmi tatheva etaṁ</p>
              <p>#18#                diṭṭhiyā eke paccenti suddhiṁ</p>
              <p>#19#                addakkhi ce kiñhi tumassa tena</p>
              <p>-- ^a^Thai 25.512^ea^ --</p>
              <p>#0#                Atisitvā aññena vadanti suddhiṁ.</p>
              <p>#1#                Passaṁ naro dakkhati { 1 Yu. dakkhiti.} nāmarūpaṁ</p>
              <p>#2#                disvāna vāññassati tāni ceva</p>
              <p>#3#                kāmaṁ bāhuṁ passatu appakaṁ vā</p>
              <p>#4#                na hi tena suddhiṁ kusalā vadanti.</p>
              <p>#5#                Nivissavādī na hi subbināyo</p>
              <p>#6#                pakappitaṁ diṭṭhi purekkharāno</p>
              <p>#7#                yannissito tattha subhaṁvadāno</p>
              <p>#8#                suddhiṁvado { 2 Po. suddhivado.} tattha tathaddasā so.</p>
              <p>#9#                Na brāhmaṇo kappamupeti saṅkhaṁ</p>
              <p>#10#                na diṭṭhisārī napi ñāṇabandhu</p>
              <p>#11#                ñatvā ca so sammatiyo puthujjā</p>
              <p>#12#                upekkhati uggahaṇantimaññe.</p>
              <p>#13#                Visajja ganthāni munīdha loke</p>
              <p>#14#                vivādajātesu na vaggasārī</p>
              <p>#15#                santo asantesu upekkhako so</p>
              <p>#16#                anuggaho uggahaṇantimaññe.</p>
              <p>#17#                Pubbāsave hitvā nave akubbaṁ</p>
              <p>#18#                na chandagū nāpi nivissavādo</p>
              <p>#19#                sa vippamutto diṭṭhigatehi dhīro</p>
              <p>-- ^a^Thai 25.513^ea^ --</p>
              <p>#0#                Na limpatī loke anattagarahī.</p>
              <p>#1#                Sa sabbadhammesu visenibhūto</p>
              <p>#2#                yaṁ kiñci diṭṭhaṁ va { 1 Po. ca.} sutaṁ mutaṁ vā</p>
              <p>#3#                sampannabhāro muni vippamutto</p>
              <p>#4#                na kappiyo nūparato na ^a^ PTS. Sn , 179 ^ea^ patthiyoti bhagavāti.</p>
              <p>#5#                     Mahāviyūhasuttaṁ terasamaṁ</p>
              <p>#6#                       ------------</p>
            </h4>
            <h4>
              <h4n>14. tuvaṭakasuttaṃ</h4n>
              <p>#7#         suttanipāte catutthassa aṭṭhakavaggassa cuddasamaṁ tuvaṭakasuttaṁ</p>
              <p>#8#       [421] 14 Pucchāmi taṁ ādiccabandhuṁ</p>
              <p>#9#                vivekaṁ santipadañca mahesiṁ</p>
              <p>#10#                kathaṁ disvā nibbāti bhikkhu</p>
              <p>#11#                anupādiyāno lokasmiṁ kiñci.</p>
              <p>#12#                Mūlaṁ papañcasaṅkhāyā (ti bhagavā)</p>
              <p>#13#                mantā asmīti sabbamuparuddhe</p>
              <p>#14#                yā kāci taṇhā ajjhattaṁ</p>
              <p>#15#                tāsaṁ vinayā sadā sato sikkhe.</p>
              <p>#16#                Yaṁ kiñci dhammaṁ abhijaññā { 2 Po. dhammamabhijaññā.}</p>
              <p>#17#                ajjhattaṁ atha vāpi bahiddhā</p>
              <p>#18#                na tena thāmaṁ kubbetha { 3 Po. kurubbetha.}</p>
              <p>-- ^a^Thai 25.514^ea^ --</p>
              <p>#0#                Na hi sā nibbuti sataṁ vuttā</p>
              <p>#1#                seyyo na tena maññeyya</p>
              <p>#2#                nīceyyo atha vāpi sarikkho</p>
              <p>#3#                puṭṭho anekarūpehi</p>
              <p>#4#                nātumānaṁ vikappayaṁ tiṭṭhe.</p>
              <p>#5#                Ajjhattameva upasame</p>
              <p>#6#                na aññato { 1 Yu. nāññato.} bhikkhu santimeseyya</p>
              <p>#7#                ajjhattaṁ upasantassa</p>
              <p>#8#                natthi attā kuto nirattaṁ vā { 2 Po. va.}.</p>
              <p>#9#                Majjhe yathā samuddassa</p>
              <p>#10#                ūmi no jāyati ṭhito hoti</p>
              <p>#11#                evaṁ ṭhito anejassa</p>
              <p>#12#                ussadaṁ bhikkhu na kareyya kuhiñci.</p>
              <p>#13#                Akittayi vivaṭacakkhu</p>
              <p>#14#                sakkhidhammaṁ parissayavinayaṁ</p>
              <p>#15#                paṭipadañca vadehi bhaddante</p>
              <p>#16#                pāṭimokkhaṁ atha vāpi samādhiṁ.</p>
              <p>#17#                Cakkhūhi neva lolassa</p>
              <p>#18#                gāmakathāya āvaraye sotaṁ</p>
              <p>#19#                rase ca nānugijjheyya</p>
              <p>-- ^a^Thai 25.515^ea^ --</p>
              <p>#0#                Na ca mamāyetha kiñci lokasmiṁ.</p>
              <p>#1#                Phassena yadā phuṭṭhassa</p>
              <p>#2#                paridevaṁ bhikkhu na kareyya</p>
              <p>#3#                kuhiñci bhavañca nābhijappeyya</p>
              <p>#4#                bheravesu ca na sampavedheyya.</p>
              <p>#5#                Annānamatho pānānaṁ</p>
              <p>#6#                khādanīyānaṁ athopi vatthānaṁ</p>
              <p>#7#                laddhā na sannidhiṁ kayirā</p>
              <p>#8#                na ca parittase tāni alabhamāno.</p>
              <p>#9#                Jhāyī na pādalolassa</p>
              <p>#10#                virame kukkuccā nappamajjeyya</p>
              <p>#11#                atha vā āsanesu sayanesu</p>
              <p>#12#                appasaddesu bhikkhu vihareyya.</p>
              <p>#13#                Niddaṁ bahulaṁ na kareyya</p>
              <p>#14#                jāgariyaṁ bhajeyya ātāpī</p>
              <p>#15#                tandiṁ māyaṁ hassaṁ khiḍḍaṁ</p>
              <p>#16#                methunaṁ vippajahe savibhūsaṁ.</p>
              <p>#17#                Āthabbaṇaṁ supinaṁ lakkhaṇaṁ</p>
              <p>#18#                no vidahe athopi nakkhattaṁ</p>
              <p>#19#                virutañca gabbhakaraṇaṁ</p>
              <p>-- ^a^Thai 25.516^ea^ --</p>
              <p>#0#                Tikicchaṁ māmako na seveyya.</p>
              <p>#1#                Nindāya nappavedheyya</p>
              <p>#2#                na uṇṇameyya pasaṁsito bhikkhu</p>
              <p>#3#                lobhaṁ saha macchariyena</p>
              <p>#4#                kodhaṁ pesuṇiyañca panudeyya.</p>
              <p>#5#                Kayavikkaye na tiṭṭheyya</p>
              <p>#6#                upavādaṁ bhikkhu na kareyya kuhiñci</p>
              <p>#7#                gāme ca nābhisajjeyya</p>
              <p>#8#                lābhakamyā janaṁ na lapayeyya.</p>
              <p>#9#                Na ca katthitā siyā bhikkhu</p>
              <p>#10#                na ca vācaṁ payuttaṁ bhāseyya</p>
              <p>#11#                pāgabbhiyaṁ na sikkheyya</p>
              <p>#12#                kathaṁ vigāhikaṁ na katheyya.</p>
              <p>#13#                Mosavajje na niyyetha</p>
              <p>#14#                sampajāno saṭhāni na kayirā</p>
              <p>#15#                atha jīvitena paññāya</p>
              <p>#16#                sīlabbatena nāññamatimaññe.</p>
              <p>#17#                Sutvā rusito bahuṁ vācaṁ</p>
              <p>#18#                samaṇānaṁ vā puthuvacanānaṁ</p>
              <p>#19#                pharusena nappaṭivajjā</p>
              <p>-- ^a^Thai 25.517^ea^ --</p>
              <p>#0#                Na hi santo paṭisenikaronti.</p>
              <p>#1#                Etañca dhammamaññāya</p>
              <p>#2#                vicinaṁ bhikkhu sadā sato sikkhe</p>
              <p>#3#                santīti nibbutiṁ ñatvā</p>
              <p>#4#                sāsane gotamassa nappamajjeyya.</p>
              <p>#5#                Abhibhū hi so anabhibhūto</p>
              <p>#6#                sakkhidhammaṁ anītihamadassī</p>
              <p>#7#                tasmā hi tassa bhagavato sāsane</p>
              <p>#8#                appamatto sadā namassamanusikkheti bhagavāti.</p>
              <p>#9#                     Tuvaṭakasuttaṁ cuddasamaṁ.</p>
              <p>#10#                      -------------</p>
            </h4>
            <h4>
              <h4n>15. attadaṇḍasuttaṃ</h4n>
              <p>#11#                Suttanipāte catutthassa aṭṭhakavaggassa</p>
              <p>#12#                    paṇṇarasamaṁ attadaṇḍasuttaṁ</p>
              <p>#13#   [422] 15 Attadaṇḍā bhayaṁ jātaṁ janaṁ passatha medhagaṁ</p>
              <p>#14#            saṁvegaṁ kittayissāmi yathā saṁvijitaṁ mayā.</p>
              <p>#15#            Phandamānaṁ pajaṁ disvā macche appodake yathā</p>
              <p>#16#            aññamaññehi byāruddhe disvā maṁ bhayamāsivi.</p>
              <p>#17#            Samantamasāro loko disā sabbā sameritā</p>
              <p>#18#            icchaṁ bhavanamattano nāddasāsiṁ anositaṁ</p>
              <p>-- ^a^Thai 25.518^ea^ --</p>
              <p>#0#            Osāne tveva byāruddhe disvā me aratī ahu</p>
              <p>#1#            athettha sallamaddakkhiṁ duddasaṁ hadayanissitaṁ.</p>
              <p>#2#            Yena sallena otiṇṇo disā sabbā vidhāvati</p>
              <p>#3#            tameva sallaṁ abbuyha na dhāvati na sīdati.</p>
              <p>#4#            Tattha sikkhānugīyanti ...............</p>
              <p>#5#            (yāni loke gadhitāni) na tesu pasuto siyā</p>
              <p>#6#            nibbijja sabbaso kāme sikkhe nibbānamattano.</p>
              <p>#7#            Sacco siyā appagabbho amāyo rittapesuṇo</p>
              <p>#8#            akkodhano lobhapāpakaṁ { 1 Yu. lobhapāpaṁ.} vevicchaṁ vitare muni.</p>
              <p>#9#            Niddaṁ tandiṁ sahe thīnaṁ pamādena na saṁvase</p>
              <p>#10#            atimāne na tiṭṭheyya nibbānamanaso naro.</p>
              <p>#11#            Mosavajjena niyyetha rūpe snehaṁ na kubbaye</p>
              <p>#12#            mānañca parijāneyya sāhasā virato care.</p>
              <p>#13#            Purāṇaṁ nābhinandeyya nave khantimakubbaye</p>
              <p>#14#            hiyyamāne na soceyya ākāsaṁ na sito siyā.</p>
              <p>#15#            Gedhaṁ brūmi mahoghoti ājavaṁ brūmi jappanaṁ</p>
              <p>#16#            ārammaṇaṁ pakappanaṁ kāmapaṅko duraccayo.</p>
              <p>#17#            Saccā avokkamma muni thale tiṭṭhati brāhmaṇo</p>
              <p>#18#            sabbaso paṭinissajja sa ve santoti vuccati.</p>
              <p>#19#            Sa ve vidvā { 2 Po. viddhā.} sa vedagū ñatvā dhammaṁ anissito</p>
              <p>-- ^a^Thai 25.519^ea^ --</p>
              <p>#0#            Sammā so loke iriyāno na pihetīdha kassaci.</p>
              <p>#1#            Yodha kāme accuttari { 1 Po. accattari. Yu. accatari.} saṅgaṁ loke duraccayaṁ</p>
              <p>#2#            na so socati nājjheti chinnasoto abandhano.</p>
              <p>#3#            Yaṁ pubbe taṁ visosehi pacchā te māhu kiñcanaṁ</p>
              <p>#4#            majjhe ce no gahessasi upasanto carissasi.</p>
              <p>#5#            Sabbaso nāmarūpasmiṁ yassa natthi mamāyitaṁ</p>
              <p>#6#            asatā ca na socati sa ve loke na jiyyati.</p>
              <p>#7#            Yassa natthi idaṁ meti paresaṁ cāpi { 2 Yu. vāpi.} kiñcanaṁ</p>
              <p>#8#            mamattaṁ so asaṁvindaṁ natthi meti na socati.</p>
              <p>#9#            Anuṭṭhuri { 3 Po. anuṭṭhari. Yu.  aniṭṭhuri.} ananugiddho anejo sabbadhi samo</p>
              <p>#10#            tamānisaṁsaṁ pabrūmi pucchito avikappinaṁ.</p>
              <p>#11#            Anejassa vijānato natthi kāci nisaṅkhati { 4 Po. kācini saṅkhiti.}</p>
              <p>#12#            virato so viyārambhā khemaṁ passati sabbadhi.</p>
              <p>#13#            Na samesu na omesu na ussesu vadate muni</p>
              <p>#14#            santo so vītamaccharo nādeti na nirassatīti bhagavāti.</p>
              <p>#15#                     Attadaṇḍasuttaṁ paṇṇarasamaṁ.</p>
              <p>#16#                        ----------</p>
            </h4>
            <h4>
              <h4n>16. sāriputtasuttaṃ</h4n>
              <p>-- ^a^Thai 25.520^ea^ --</p>
              <p>#0#                Suttanipāte catutthassa aṭṭhakavaggassa</p>
              <p>#1#                     soḷasamaṁ sārīputtasuttaṁ</p>
              <p>#2#   [423] 16 Name diṭṭho ito pubbe (iccāyasmā sārīputto)</p>
              <p>#3#                                  na suto uda kassaci</p>
              <p>#4#            evaṁ vagguvado satthā tusitā gaṇimāgato.</p>
              <p>#5#            Sadevakassa lokassa yathā dissati cakkhumā</p>
              <p>#6#            sabbantamaṁ vinodetvā ekova ratimajjhagā.</p>
              <p>#7#            Taṁ buddhaṁ asitaṁ tādiṁ akuhaṁ gaṇimāgataṁ</p>
              <p>#8#            bahunnamidha baddhānaṁ atthī pañhena āgamaṁ</p>
              <p>#9#            bhikkhuno vijigucchato bhajato rittamāsanaṁ</p>
              <p>#10#            rukkhamūlaṁ susānaṁ vā pabbatānaṁ guhāsu vā</p>
              <p>#11#            uccāvacesu sayanesu gīvanto tattha bheravā</p>
              <p>#12#            yehi bhikkhu na vedheyya nigghose sayanāsane.</p>
              <p>#13#            Katī parissayā loke gacchato agataṁ disaṁ</p>
              <p>#14#            ye bhikkhu abhisambhave pantamhi sayanāsane.</p>
              <p>#15#            Kyāssa byapathayo assu kyassassu idha gocarā</p>
              <p>#16#            kāni sīlabbatānassa { 1 Po. Yu. sīlabbānāssu.} pahitattassa bhikkhuno</p>
              <p>#17#            kaṁ so sikkhaṁ samādāya ekodi nipako sato</p>
              <p>#18#            kammāro rajatasseva niddhame malamattano.</p>
              <p>-- ^a^Thai 25.521^ea^ --</p>
              <p>#0#                Vijigucchamānassa yadidaṁ phāsu (sārīputtāti bhagavā)</p>
              <p>#1#                rittāsanaṁ sayanaṁ sevato ce</p>
              <p>#2#                sambodhikāmassa yathānudhammaṁ</p>
              <p>#3#                tante pavakkhāmi yathā pajānaṁ.</p>
              <p>#4#                Pañcanna { 1 Po. Yu. pañcannaṁ.} dhīro bhayānaṁ na bhāye</p>
              <p>#5#                bhikkhu sato sa pariyantacārī</p>
              <p>#6#                ḍaṁsādhipātānaṁ siriṁsapānaṁ</p>
              <p>#7#                manussaphassānaṁ catuppadānaṁ</p>
              <p>#8#                paradhammikānampi na santaseyya</p>
              <p>#9#                disvāpi tesaṁ bahubheravāni</p>
              <p>#10#                athāparāni abhisambhaveyya</p>
              <p>#11#                parissayāni kusalānuesī.</p>
              <p>#12#                Ātaṅkaphassena khudāya phuṭṭho</p>
              <p>#13#                sītaṁ accuṇhaṁ adhivāsayeyya</p>
              <p>#14#                so tehi phuṭṭho bahudhā anoko</p>
              <p>#15#                viriyaṁ parakkamma daḷhaṁ kareyya.</p>
              <p>#16#                Theyyaṁ na kareyya na musā bhaṇeyya</p>
              <p>#17#                mettāya phasse tasathāvarāni</p>
              <p>#18#                yadāvilattaṁ manaso vijaññā</p>
              <p>#19#                kaṇhassa pakkhoti vinodayeyya.</p>
              <p>-- ^a^Thai 25.522^ea^ --</p>
              <p>#0#                Kodhātimānassa vasaṁ na gacche</p>
              <p>#1#                mūlampi tesaṁ palikhañña tiṭṭhe</p>
              <p>#2#                athappiyaṁ vā pana appiyaṁ vā</p>
              <p>#3#                addhā bhavanto abhisambhaveyya.</p>
              <p>#4#                Paññaṁ purakkhatvā { 1 Po. purakkhitvā.} kalyāṇapīti</p>
              <p>#5#                vikkhambhaye tāni parissayāni</p>
              <p>#6#                aratiṁ sahetha sayanamhi pante</p>
              <p>#7#                caturo sahetha paridevadhamme</p>
              <p>#8#                kiṁsū asissāmi kuvaṁ vā assissaṁ</p>
              <p>#9#                dukkhaṁ vata settha { 2 Po. dukkhaṁ vasayetha.} kuvajjasessaṁ</p>
              <p>#10#                ete vitakke paridevaneyye</p>
              <p>#11#                vinayetha sekkho aniketasārī.</p>
              <p>#12#                Annañca laddhā vasanañca kāle</p>
              <p>#13#                mattaṁ so jaññā idha tosanatthaṁ</p>
              <p>#14#                so tesu gutto yatacāri gāme</p>
              <p>#15#                rusitopi vācaṁ pharusaṁ na vajjā.</p>
              <p>#16#                Okkhittacakkhu na ca pādalolo</p>
              <p>#17#                jhānānuyutto bahujāgarassa</p>
              <p>#18#                upekkhamārabbha samāhitatto</p>
              <p>#19#                takkāsayaṁ kukkucciyūpachinde.</p>
              <p>-- ^a^Thai 25.523^ea^ --</p>
              <p>#0#                Cudito vacībhi satimābhinande</p>
              <p>#1#                sabrahmacārīsu khilaṁ pabhinde</p>
              <p>#2#                vācaṁ pamuñce kusalaṁ nātivelaṁ</p>
              <p>#3#                janavādadhammāya na cetayeyya.</p>
              <p>#4#                Athāparaṁ pañca rajāni loke</p>
              <p>#5#                yesaṁ satimā vinayāya sikkhe</p>
              <p>#6#                rūpesu saddesu atho rasesu</p>
              <p>#7#                gandhesu phassesu sahetha rāgaṁ.</p>
              <p>#8#                Etesu dhammesu vineyya chandaṁ</p>
              <p>#9#                bhikkhu satimā suvimuttacitto</p>
              <p>#10#                kālena so sammādhammaṁ parivīmaṁsamāno</p>
              <p>#11#                ekodibhūto vihane tamaṁ soti bhagavāti.</p>
              <p>#12#                     Sārīputtasuttaṁ soḷasamaṁ.</p>
              <p>#13#                      Aṭṭhakavaggo catuttho.</p>
              <p>#14#                          Tassuddānaṁ</p>
              <p>#15#            kāmaguhañca duṭṭhā ca suddhañca paramaṁ jarā</p>
              <p>#16#            metteyyo ca pasūro ca māgandī purabhedanaṁ</p>
              <p>#17#            kalahaṁ dve ca byūhāni punareva tuvaṭṭakaṁ</p>
              <p>#18#            attadaṇḍavaraṁ suttaṁ ^a^ PTS. Sn , 190 ^ea^ tena sārīputtena { 1 Yu. therapañhena soḷasa.} soḷasa</p>
              <p>#19#            iti etāni suttāni sabbānaṭṭhakavaggikāti.</p>
            </h4>
          </h3>
        </h2>
        <h2>
          <h2n>5. pārāyanavaggo</h2n>
          <h3>
            <h3n />
            <h4>
              <h4n>vatthugāthā</h4n>
              <p>-- ^a^Thai 25.524^ea^ --</p>
              <p>#0#                 Suttanipāte pañcamo pārāyanavaggo</p>
              <p>#1#                           vatthukathā</p>
              <p>#2#      [424] Kosalānaṁ purā rammā aggamā dakkhiṇāpathaṁ</p>
              <p>#3#            āciññaṁ patthayāno brāhmaṇo mantapāragū.</p>
              <p>#4#            So assakassa visaye muḷakassa samāsane</p>
              <p>#5#            vasī godhāvarīkule uñchena ca phalena ca.</p>
              <p>#6#            Tasseva upanissāya gāmo ca vipulo ahu</p>
              <p>#7#            tato jātena āyena mahāyaññamakappayi</p>
              <p>#8#            mahāyaññaṁ yajitvāna puna pāvisi assamaṁ.</p>
              <p>#9#            Tasmiṁ patipaviṭṭhamhi añño āgañchi brāhmaṇo</p>
              <p>#10#            ugghaṭṭapādo tasito paṅkadanto rajassiro</p>
              <p>#11#            so ca naṁ upasaṅkamma satāni pañca yācati.</p>
              <p>#12#            Tamenaṁ bāvarī disvā āsanena nimantayi</p>
              <p>#13#            sukhañca kusalaṁ pucchi idaṁ vacanamabravi</p>
              <p>#14#            yaṁ kho mamaṁ deyyadhammaṁ sabbaṁ visajjitammayā</p>
              <p>#15#            anujānāhi me brahme natthi pañca satāni me.</p>
              <p>#16#            Sace me yācamānassa bhavaṁ nānupadassati</p>
              <p>#17#            sattame divase tuyhaṁ muddhā phalatu sattadhā.</p>
              <p>-- ^a^Thai 25.525^ea^ --</p>
              <p>#0#            Abhisaṅkharitvā kuhako bheravaṁ so akittayi</p>
              <p>#1#            tassa taṁ vacanaṁ sutvā bāvarī dukkhito ahu</p>
              <p>#2#            ussussati anāhāro sokasallasamappito</p>
              <p>#3#            athopi evaṁcittassa { 1 Po. cintentassa.} jhāne na ramatī mano.</p>
              <p>#4#            Utrasataṁ dukkhitaṁ disvā devatā atthakāminī</p>
              <p>#5#            bāvariṁ upasaṅkamma idaṁ vacanamabravi</p>
              <p>#6#            na so muddhaṁ pajānāti kuhako so dhanatthiko</p>
              <p>#7#            muddhani muddhādhipāte ca { 2 Po. muddhaṁ muddhādhipāte vā.} ñāṇaṁ tassa na vijjati.</p>
              <p>#8#            Bhotī carahi jānāti tamme akkhāhi pucchitā</p>
              <p>#9#            muddhaṁ muddhādhipātañca taṁ suṇoma vaco tava.</p>
              <p>#10#            Ahampetaṁ { 3 Po. ahametaṁ. } na jānāmi ñāṇamettha { 4 Po. Yu. ñāṇampettha.} na vijjati</p>
              <p>#11#            muddhaṁ muddhādhipāto ca jinānaṁ heta { 5 Po. hettha.} dassanaṁ.</p>
              <p>#12#            Atha ko carahi jānāti asmiṁ paṭhavimaṇḍale</p>
              <p>#13#            muddhaṁ muddhādhipātañca taṁ me akkhāhi devate.</p>
              <p>#14#            Purā kapilavatthumhā nikkhanto lokanāyako</p>
              <p>#15#            apacco okkākarājassa sakyaputto pabhaṅkaro.</p>
              <p>#16#            So hi brāhmaṇa sambuddho sabbadhammāna pāragū</p>
              <p>#17#            sabbābhiññābalappatto sabbadhammesu cakkhumā</p>
              <p>#18#            sabbakammakkhayaṁ patto vimutto upadhikkhaye { 6 Yu. upadhisaṅkhaye.}</p>
              <p>#19#            buddho so bhagavā loke dhammaṁ desesi cakkhumā</p>
              <p>-- ^a^Thai 25.526^ea^ --</p>
              <p>#0#            Taṁ tvaṁ gantvāna pucchassu so te taṁ byākarissati.</p>
              <p>#1#            Sambuddhoti vaco sutvā udaggo bāvarī ahu</p>
              <p>#2#            sokassa tanuko āsi pītiñca vipulaṁ labhi.</p>
              <p>#3#                So bāvarī attamano udaggo</p>
              <p>#4#                taṁ devataṁ pucchati vedajāto</p>
              <p>#5#                katamamhi { 1 Po. kathamhi.} gāme nigamamhi vā pana</p>
              <p>#6#                katamamhi vā janapade lokanātho</p>
              <p>#7#                yattha gantvā namassemu</p>
              <p>#8#                sambuddhaṁ dipaduttamaṁ.</p>
              <p>#9#                Sāvatthiyaṁ kosalamandire jino</p>
              <p>#10#                pahūtapañño varabhūrimedhaso</p>
              <p>#11#                so sakyaputto vidhuro anāsavo</p>
              <p>#12#                muddhādhipātassa vidū narāsabho.</p>
              <p>#13#            Tato āmantayi sisse brāhmaṇe mantapārage { 2 Po. mantapāragū.}</p>
              <p>#14#            etha māṇavā akkhissaṁ suṇotha vacanaṁ mama</p>
              <p>#15#            yasseso dullabho loke pātubhāvo abhiṇhaso</p>
              <p>#16#            svājja lokamhi uppanno sambuddho iti vissuto</p>
              <p>#17#            khippaṁ gantvāna sāvatthiṁ passavho dipaduttamaṁ.</p>
              <p>#18#            Kathaṁ carahi jānemu disvā buddhoti brāhmaṇa</p>
              <p>#19#            ajānataṁ no pabrūhi yathā jānemu taṁ mayaṁ.</p>
              <p>-- ^a^Thai 25.527^ea^ --</p>
              <p>#0#            Āgatāni hi mantesu mahāpurisalakkhaṇā</p>
              <p>#1#            dvattiṁsā ca byakkhyātā { 1 Po. byākhātā. Yu. vyākhyātā.} samattā anupubbaso.</p>
              <p>#2#            Yassete honti gattesu mahāpurisalakkhaṇā</p>
              <p>#3#            duveva tassa { 2 Po. dveyevassa. } gatiyo tatiyā hi na vijjati</p>
              <p>#4#            sace agāraṁ āvasati { 3 Yu. ajjhāvasati.} vijeyya paṭhaviṁ imaṁ</p>
              <p>#5#            adaṇḍena asatthena dhammena manusāsati</p>
              <p>#6#            sace ca so pabbajati agārā anagāriyaṁ</p>
              <p>#7#            vivaṭacchado sambuddho arahā bhavati anuttaro.</p>
              <p>#8#            Jātigottañca lakkhaṇaṁ mante sisse punāpare</p>
              <p>#9#            muddhaṁ muddhādhipātañca manasā yeva pucchatha.</p>
              <p>#10#            Anāvaraṇadassāvī yadi buddho bhavissati</p>
              <p>#11#            manasā pucchite pañhe vācāya visajjessati.</p>
              <p>#12#            Bāvarissa vaco sutvā sissā soḷasa brāhmaṇā</p>
              <p>#13#            ajito tissametteyyo puṇṇako atha mettagū</p>
              <p>#14#            dhotako upasīvo ca nando ca atha hemako</p>
              <p>#15#            todeyyakappā dubhayo jatukaṇṇī ca paṇḍito</p>
              <p>#16#            bhadrāvudho udayo ca posālo cāpi brāhmaṇo</p>
              <p>#17#            mogharājā ca medhāvī piṅgiyo ca mahāisi</p>
              <p>#18#            paccekagaṇino sabbe sabbalokassa vissutā</p>
              <p>#19#            jhāyī jhānaratā dhīrā pubbavāsanavāsitā</p>
              <p>-- ^a^Thai 25.528^ea^ --</p>
              <p>#0#            Bāvariṁ abhivādetvā katvā ca naṁ padakkhiṇaṁ</p>
              <p>#1#            jaṭājinadharā sabbe pakkāmuṁ uttarāmukhā</p>
              <p>#2#            muḷakassa { 1 Yu. aḷakassa.} patiṭṭhānaṁ puraṁ { 2 Yu. purimaṁ ....} māhissatiṁ tadā</p>
              <p>#3#            ujjeniṁ cāpi gonaddhaṁ vedisaṁ vanasavhayaṁ</p>
              <p>#4#            kosambiṁ vāpi sāketaṁ sāvatthiñca puruttamaṁ</p>
              <p>#5#            setabyaṁ kapilavatthuṁ kusinārañca mandiraṁ</p>
              <p>#6#            pāvañca bhoganagaraṁ vesāliṁ māgadhaṁ puraṁ</p>
              <p>#7#            pāsāṇakaṁ cetiyañca ramaṇīyaṁ manoramaṁ</p>
              <p>#8#            tasitova udakaṁ { 3 Po. Yu. tasitovudakaṁ.} sītaṁ mahālābhaṁva vāṇijo</p>
              <p>#9#            chāyaṁ ghammābhitatto ca turitā pabbatamāruhuṁ.</p>
              <p>#10#            Bhagavā ca tamhi samaye bhikkhusaṅghapurakkhato</p>
              <p>#11#            bhikkhūnaṁ dhammaṁ deseti sīhova nadatī vane.</p>
              <p>#12#            Ajito addasa sambuddhaṁ vītaraṁsiṁva bhāṇumaṁ</p>
              <p>#13#            candaṁ yathā paṇṇarase pāripūriṁ upāgataṁ.</p>
              <p>#14#            Athassa gatte disvāna paripūraṁ { 4 Yu. puripūrañca. } viyañjanaṁ</p>
              <p>#15#            ekamantaṁ ṭhito haṭṭho manopañhe apucchatha</p>
              <p>#16#            ādissa jammanaṁ brūhi gottaṁ brūhi salakkhaṇaṁ</p>
              <p>#17#            mantesu pāramiṁ brūhi katī vāceti brāhmaṇo.</p>
              <p>#18#            Vīsaṁ vassasataṁ āyu so ca gottena bāvarī</p>
              <p>#19#            tīṇissa { 5 Yu. tīṇassa.} lakkhaṇā gatte tiṇṇaṁ vedānapāragū</p>
              <p>-- ^a^Thai 25.529^ea^ --</p>
              <p>#0#            Lakkhaṇe iti hāse ca sanighaṇḍusakeṭubhe</p>
              <p>#1#            pañca satāni vāceti saddhamme pāramiṁ gato.</p>
              <p>#2#            Lakkhaṇānaṁ pavicayaṁ bāvarissa naruttama</p>
              <p>#3#            taṇhacchida { 1 Po. taṁ pucchaṁ. Ma. kaṅkhacchida.} pakāsehi mā no kaṅkhāyitaṁ ahu.</p>
              <p>#4#            Mukhaṁ jivhāya chādeti uṇṇāssa bhamukantare</p>
              <p>#5#            kosohitaṁ vatthaguyhaṁ evaṁ jānāhi māṇava.</p>
              <p>#6#            Pucchaṁ hi kañci { 2 Po. Ma. Yu. pucchañhi kiñci. } asuṇanto sutvā pañhe byākate</p>
              <p>#7#            vicinteti jano sabbo vedajāto katañjalī</p>
              <p>#8#            ko nu devo vā brahmā vā indo vāpi sujampati</p>
              <p>#9#            manasā pucchite pañhe kametaṁ paṭibhāsati.</p>
              <p>#10#            Muddhaṁ muddhādhipātañca bāvarī paripucchati</p>
              <p>#11#            taṁ byākarohi bhagavā kaṅkhaṁ vinaya no ise.</p>
              <p>#12#            Avijjā muddhāti vijānāhi { 3 Ma. Yu. jānāti.} vijjā muddhādhipātanī</p>
              <p>#13#            saddhāsatisamādhīhi chandaviriyena saṁyutā.</p>
              <p>#14#            Tato vedena mahatā saṇṭhambhetvāna māṇavo</p>
              <p>#15#            ekaṁsaṁ ajinaṁ katvā pādesu sirasā pati</p>
              <p>#16#            bāvarī brāhmaṇo bhoto saha sissehi mārisa</p>
              <p>#17#            udaggacitto sumano pāde vandati cakkhuma.</p>
              <p>#18#            Sukhito bāvarī hotu saha sissehi brāhmaṇo</p>
              <p>#19#            tvaṁ vāpi { 4 Ma. Yu. tvañcāpi.} sukhito hohi ciraṁ jīvāhi māṇava.</p>
              <p>-- ^a^Thai 25.530^ea^ --</p>
              <p>#0#            Bāvarissa ca tuyhaṁ vā sabbesaṁ sabbasaṁsayaṁ</p>
              <p>#1#            katāvakāsā pucchavho yaṅkiñci manasicchatha</p>
              <p>#2#            sambuddhena katokāso nisīditvāna pañjalī</p>
              <p>#3#            ajito paṭhamaṁ pañhaṁ tattha pucchi { 1 Ma. Yu. .. pucchā. ito paraṁ sabbattha īdisameva.} tathāgatanti.</p>
              <p>#4#                     Vatthugāthā niṭṭhitā.</p>
              <p>#5#                     --------------</p>
            </h4>
            <h4>
              <h4n>1. ajitamāṇavapucchā</h4n>
              <p>#6#          Suttanipāte pañcamassa pārāyanavaggassa paṭhamā ajitapañhā</p>
              <p>#7#    [425] 1 Kenassu nivuto loko (iccāyasmā ajito)</p>
              <p>#8#                                  kenassu nappakāsati</p>
              <p>#9#            kissābhilepanaṁ brūsi kiṁsu tassa mahabbhayaṁ.</p>
              <p>#10#            Avijjāya nivuto loko (ajitāti bhagavā)</p>
              <p>#11#                                  vevicchā (pamādā) nappakāsati</p>
              <p>#12#            jappābhilepanaṁ brūmi dukkhamassa mahabbhayaṁ.</p>
              <p>#13#            Savanti sabbadhi sotā (iccāyasmā ajito)</p>
              <p>#14#                                  sotānaṁ kiṁ nivāraṇaṁ</p>
              <p>#15#            sotānaṁ saṁvaraṁ brūhi kena sotā pithiyyare { 2 Ma. pidhiyyare. }.</p>
              <p>#16#            Yāni sotāni lokasmiṁ (ajitāti bhagavā) sati tesaṁ nivāraṇaṁ</p>
              <p>#17#            sotānaṁ saṁvaraṁ brūmi paññāyete pithiyyare { 3 Ma. pidhiyyare. }.</p>
              <p>#18#            Paññā ceva satī ca { 4 Ma. satiyañca.} (iccāyasmā ajito) nāmarūpañca mārisa</p>
              <p>-- ^a^Thai 25.531^ea^ --</p>
              <p>#0#            Etamme puṭṭho pabrūmi katthetaṁ uparujjhati.</p>
              <p>#1#            Yametaṁ pañhaṁ apucchi ajita taṁ vadāmi te</p>
              <p>#2#            yattha nāmañca rūpañca asesaṁ uparujjhati</p>
              <p>#3#            viññāṇassa nirodhena etthetaṁ uparujjhati.</p>
              <p>#4#            Ye ca saṅkhātadhammāse ye ca sekhā puthū idha</p>
              <p>#5#            tesaṁ me nipako iriyaṁ puṭṭho pabrūhi mārisa.</p>
              <p>#6#            Kāmesu nābhigijjheyya manasānāvilo siyā</p>
              <p>#7#            kusalo sabbadhammānaṁ sato bhikkhu paribbajeti.</p>
              <p>#8#                    Ajitamāṇavakapañhā paṭhamā.</p>
              <p>#9#                      ------------</p>
            </h4>
            <h4>
              <h4n>2. tissametteyyamāṇavapucchā</h4n>
              <p>#10#                Suttanipāte pañcamassa pārāyanavaggassa</p>
              <p>#11#                   dutiyā tissametteyyapañhā</p>
              <p>#12#    [426] 2 Kodha santusito loke (iccāyasmā tissametteyyo { 1 Yu. tisso metteyyo.})</p>
              <p>#13#                                  kassa no santi iñjitā</p>
              <p>#14#            ko ubhantamabhiññāya majjhe mantā na limpati</p>
              <p>#15#            kaṁ brūsi mahāpurisoti ko idha sibbanimaccagā { 2 Ma. sibbinimaccagā.}.</p>
              <p>#16#            Kāmesu brahmacariyavā (metteyyāti bhagavā)</p>
              <p>#17#                                  vītataṇho sadā sato</p>
              <p>-- ^a^Thai 25.532^ea^ --</p>
              <p>#0#            Saṅkhāya nibbuto bhikkhu tassa no santi iñjitā</p>
              <p>#1#            so ubhantamabhiññāya majjhe mantā na limpati</p>
              <p>#2#            taṁ brūmi mahāpurisoti so idha sibbanimaccagāti.</p>
              <p>#3#                Tissametteyyamāṇavakapañhā dutiyā.</p>
              <p>#4#                       -----------</p>
            </h4>
            <h4>
              <h4n>3. puṇṇakamāṇavapucchā</h4n>
              <p>#5#        Suttanipāte pañcamassa pārāyanavaggassa tatiyā puṇṇakapañhā</p>
              <p>#6#        [427] 3 Anejaṁ mūladassāviṁ (iccāyasmā puṇṇako)</p>
              <p>#7#                atthī pañhena āgamaṁ</p>
              <p>#8#                kiṁ nissitā isayo manujā</p>
              <p>#9#                khattiyā brāhmaṇā devatānaṁ</p>
              <p>#10#                yaññamakappiṁsu { 1 Po. Yu. sabbattha yaññamakappayiṁsu.} puthūdha { 2 Yu. pudū idha.} loke</p>
              <p>#11#                pucchāmi taṁ bhagavā brūhi me taṁ.</p>
              <p>#12#                Ye kecime isayo manujā (puṇṇakāti bhagavā)</p>
              <p>#13#                khattiyā brāhmaṇā devatānaṁ</p>
              <p>#14#                yaññamakappiṁsu { 1 Po. Yu. sabbattha yaññamakappayiṁsu.} puthūdha { 2 Yu. pudū idha.} loke</p>
              <p>#15#                āsiṁsamānā puṇṇaka itthataṁ { 3 Ma. itthattaṁ.  Yu. itthabhāvaṁ.}</p>
              <p>#16#                jaraṁ { 4 Po. oraṁ.} sitā yaññamakappayiṁsu.</p>
              <p>#17#                Ye kecime isayo manujā (iccāyasmā puṇṇako)</p>
              <p>#18#                khattiyā brāhmaṇā devatānaṁ</p>
              <p>-- ^a^Thai 25.533^ea^ --</p>
              <p>#0#                Kaññamakappiṁsu puthūdha loke</p>
              <p>#1#                kaccissu te bhagavā (yaññapathe) appamattā</p>
              <p>#2#                atāru jātiñca jarañca mārisa</p>
              <p>#3#                pucchāmi taṁ bhagavā brūhi me taṁ.</p>
              <p>#4#      Āsiṁsanti { 1 Po. Ma. āsīsanti.} thomayanti (abhijappanti) juhanti (puṇṇakāti bhagavā)</p>
              <p>#5#                kāmābhijappanti paṭicca lābhaṁ</p>
              <p>#6#                te yājayogā bhavarāgarattā</p>
              <p>#7#                nātariṁsu jātijaranti brūmi.</p>
              <p>#8#                Te ce { 2 Po. te ve nātariṁsu.} nātariṁsu yājayogā (iccāyasmā puṇṇako)</p>
              <p>#9#                yaññehi jātiñca jarañca mārisa</p>
              <p>#10#                atha ko carahi devamanussaloke</p>
              <p>#11#                atāri jātiñca jarañca mārisa</p>
              <p>#12#                pucchāmi taṁ bhagavā brūhi me taṁ.</p>
              <p>#13#                Saṅkhāya lokasmiṁ parovarāni { 3 Ma. paroparāni.} (puṇṇakāti bhagavā)</p>
              <p>#14#                yassiñjitaṁ natthi kuhiñci loke</p>
              <p>#15#                santo vidhūmo anigho nirāso</p>
              <p>#16#                atāri so jātijarañca brūmīti.</p>
              <p>#17#                Puṇṇakamāṇavakapañhā tatiyā.</p>
              <p>#18#                      -------------</p>
            </h4>
            <h4>
              <h4n>4. mettagūmāṇavapucchā</h4n>
              <p>-- ^a^Thai 25.534^ea^ --</p>
              <p>#0#        Suttanipāte pañcamassa pārāyanavaggassa catutthī mettagūpañhā</p>
              <p>#1#        [428] 4 Pucchāmi taṁ bhagavā brūhi me taṁ (iccāyasmā mettagū)</p>
              <p>#2#                maññāmi taṁ vedaguṁ bhāvitattaṁ</p>
              <p>#3#                kuto nu dukkhā samupāgatāme { 1 Ma. Yu. samudāgaṇā ime.}</p>
              <p>#4#                ye keci lokasmiṁ anekarūpā.</p>
              <p>#5#                Dukkhassa ve { 2 Po. ce.} maṁ pabhavaṁ apucchasi (mettagūti bhagavā)</p>
              <p>#6#                tante pavakkhāmi yathā pajānaṁ</p>
              <p>#7#                upadhīnidānā pabhavanti dukkhā</p>
              <p>#8#                ye keci lokasmiṁ anekarūpā</p>
              <p>#9#                yo ve avidvā { 3 Po. aviddhā.} upadhiṁ karoti</p>
              <p>#10#                punappunaṁ dukkhamupeti mando</p>
              <p>#11#                tasmā pajānaṁ { 4 Yu. tasmā  hi jānaṁ.} upadhiṁ na kayirā</p>
              <p>#12#                dukkhassa jātippabhavānupassī.</p>
              <p>#13#                Yantaṁ apucchimha akittayi { 5 Ma. Yu. akittayī.} no</p>
              <p>#14#                aññaṁ { 6 Ma. Yu. aññaṁ taṁ.} pucchāma { 7 Yu. pucchāmi. } tadiṅgha brūhi</p>
              <p>#15#                kathaṁ nu dhīrā vitaranti oghaṁ</p>
              <p>#16#                jātijaraṁ { 8 Ma. jātiṁ jaraṁ.} sokapariddavañca</p>
              <p>#17#                tamme munī sādhu viyākarohi</p>
              <p>#18#                tathā hi te vidito esa dhammo.</p>
              <p>-- ^a^Thai 25.535^ea^ --</p>
              <p>#0#      Kittayissāmi te dhammaṁ (mettagūti bhagavā) diṭṭhe dhamme anītihaṁ</p>
              <p>#1#            yaṁ viditvā sato caraṁ tare loke visattikaṁ.</p>
              <p>#2#            Tañcāhaṁ abhinandāmi mahesi dhammamuttamaṁ</p>
              <p>#3#            yaṁ viditvā sato caraṁ tare loke visattikaṁ.</p>
              <p>#4#                Yaṅkiñci sampajānāsi (mettagūti bhagavā)</p>
              <p>#5#                uddhaṁ adho tiriyañcāpi majjhe</p>
              <p>#6#                etesu nandiñca nivesanañca</p>
              <p>#7#                panujja viññāṇaṁ bhave na tiṭṭhe</p>
              <p>#8#                evaṁvihārī sato appamatto</p>
              <p>#9#                bhikkhu caraṁ hitvā mamāyitāni</p>
              <p>#10#                jātijaraṁ sokapariddavañca</p>
              <p>#11#                idheva vidvā pajaheyya dukkhaṁ.</p>
              <p>#12#                Etābhinandāmi vaco mahesino</p>
              <p>#13#                sukittitaṁ gotama nūpadhīkaṁ</p>
              <p>#14#                addhā hi bhagavā pahāsi dukkhaṁ</p>
              <p>#15#                tathā hi te vidito esa dhammo.</p>
              <p>#16#                Te cāpi nūna pajaheyyu dukkhaṁ</p>
              <p>#17#                ye tvaṁ munī aṭṭhitaṁ ovadeyya</p>
              <p>#18#                taṁ taṁ namassāmi samecca nāga</p>
              <p>#19#                appeva maṁ (bhagavā) aṭṭhitaṁ ovadeyya.</p>
              <p>-- ^a^Thai 25.536^ea^ --</p>
              <p>#0#                Yaṁ brāhmaṇaṁ vedaguṁ abhijaññaṁ { 1 Ma. vedagumābhijaññā. Yu. vedaguṁ ābhijaññā.}</p>
              <p>#1#                akiñcanaṁ kāmabhave asattaṁ</p>
              <p>#2#                addhā hi so oghamimaṁ atāri</p>
              <p>#3#                tiṇṇo ca pāraṁ akhilo akaṅkho</p>
              <p>#4#                vidvā ca so { 2 Po. vidvā va so. Ma.  vidvāva yo.} vedagū naro idha</p>
              <p>#5#                bhavābhave saṅgamimaṁ visajja</p>
              <p>#6#                so vītataṇho anigho nirāso</p>
              <p>#7#                atāri so jātijaranti brūmīti.</p>
              <p>#8#                Mettagūmāṇavakapañhā catutthī.</p>
              <p>#9#                       ----------</p>
            </h4>
            <h4>
              <h4n>5. dhotakamāṇavapucchā</h4n>
              <p>#10#          Suttanipāte pañcamassa pārāyanavaggassa pañcamī dhotakapañhā</p>
              <p>#11#    [429] 5 Pucchāmi taṁ bhagavā brūhimetaṁ (iccāyasmā dhotako)</p>
              <p>#12#                   vācābhikaṅkhāmi mahesi tuyhaṁ</p>
              <p>#13#            tava sutvāna nigghosaṁ sikkhe nibbānamattano.</p>
              <p>#14#            Tena hātappaṁ karohi (dhotakāti bhagavā) idhevanipakosato</p>
              <p>#15#            ito sutvāna nigghosaṁ sikkhe nibbānamattano.</p>
              <p>#16#                Passāmahaṁ devamanussaloke</p>
              <p>#17#                akiñcanaṁ brāhmaṇaṁ iriyamānaṁ</p>
              <p>#18#                taṁ taṁ namassāmi samantacakkhu</p>
              <p>-- ^a^Thai 25.537^ea^ --</p>
              <p>#0#                Pamuñca maṁ sakka kathaṅkathāhi.</p>
              <p>#1#                Nāhaṁ samissāmi { 1 Ma. sahissāmi. Yu. gamissāmi.} pamocanāya</p>
              <p>#2#                kathaṅkathiṁ dhotaka kañci loke</p>
              <p>#3#                dhammañca seṭṭhaṁ ājānamāno { 2 Ma. abhijānamāno.}</p>
              <p>#4#                evaṁ tvaṁ oghamimaṁ taresi.</p>
              <p>#5#                Anusāsa brahme karuṇāyamāno</p>
              <p>#6#                vivekadhammaṁ yamahaṁ vijaññaṁ</p>
              <p>#7#                yathāhaṁ ākāso ca { 3 Po. Ma. va. } abyāpajjamāno</p>
              <p>#8#                idheva santo asito careyyaṁ.</p>
              <p>#9#            Kittayissāmi te santiṁ (dhotakāti bhagavā) diṭṭhe dhamme anītihaṁ</p>
              <p>#10#            yaṁ viditvā sato caraṁ tare loke visattikaṁ.</p>
              <p>#11#            Tañcāhaṁ abhinandāmi mahesi santimuttamaṁ</p>
              <p>#12#            yaṁ viditvā sato caraṁ tare loke visattikaṁ.</p>
              <p>#13#                Yaṅkiñci sampajānāsi (dhotakāti bhagavā)</p>
              <p>#14#                uddhaṁ adho tiriyañcāpi majjhe</p>
              <p>#15#                evaṁ { 4 Ma. Yu. etaṁ.} viditvā saṅgoti loke</p>
              <p>#16#                bhavābhavāya mākāsi taṇhanti.</p>
              <p>#17#                Dhotakamāṇavakapañhā pañcamī.</p>
              <p>#18#                      -------------</p>
            </h4>
            <h4>
              <h4n>6. upasīvamāṇavapucchā</h4n>
              <p>-- ^a^Thai 25.538^ea^ --</p>
              <p>#0#        Suttanipāte pañcamassa pārāyanavaggassa chaṭṭhī upasīvapañhā</p>
              <p>#1#        [430] 6 Eko ahaṁ sakka mahantamoghaṁ (iccāyasmā upasīvo)</p>
              <p>#2#                anissito no visahāmi tārituṁ</p>
              <p>#3#                ārammaṇaṁ brūhi samantacakkhu</p>
              <p>#4#                yaṁ nissito oghamimaṁ tareyya.</p>
              <p>#5#                Ākiñcaññaṁ pekkhamā no satimā (upasīvāti bhagavā)</p>
              <p>#6#                natthīti nissāya tarassu oghaṁ</p>
              <p>#7#                kāme pahāya virato kathāhi</p>
              <p>#8#                taṇhakkhayaṁ rattamahābhipassa.</p>
              <p>#9#                Sabbesu kāmesu yo vītarāgo (iccāyasmā upasīvo)</p>
              <p>#10#                ākiñcaññaṁ nissito hitvamaññaṁ { 1 Po. Ma. hitvāmaññaṁ.}</p>
              <p>#11#                saññāvimokkhe parame vimutto { 2 Po. paramedhimutto.}</p>
              <p>#12#                tiṭṭhe nu so tattha anānuvāyī { 3 Ma. Yu. anānuyāyī.}.</p>
              <p>#13#                Sabbesu kāmesu yo vītarāgo (upasīvāti bhagavā)</p>
              <p>#14#                ākiñcaññaṁ nissito hitvamaññaṁ { 1 Po. Ma. hitvāmaññaṁ.}</p>
              <p>#15#                saññāvimokkhe parame vimutto { 2 Po. paramedhimutto.}</p>
              <p>#16#                tiṭṭheyya so tattha anānuvāyī { 3 Ma. Yu. anānuyāyī.}</p>
              <p>#17#                tiṭṭhe ce so tattha anānuvāyī {undefined}</p>
              <p>-- ^a^Thai 25.539^ea^ --</p>
              <p>#0#                Pūgampi vassānaṁ samantacakkhu</p>
              <p>#1#                tattheva so sīti siyā vimutto</p>
              <p>#2#                bhavetha { 1 Po. Ma. cavetha.} viññāṇaṁ tathāvidhassa.</p>
              <p>#3#                Acci yathā vātavegena khittaṁ { 2 Po. Ma. khittā. Yu. khitto.} (upasīvāti bhagavā)</p>
              <p>#4#                atthaṁ paleti na upeti saṅkhaṁ</p>
              <p>#5#                evaṁ munī nāmakāyā vimutto</p>
              <p>#6#                atthaṁ paleti na upeti saṅkhaṁ.</p>
              <p>#7#                Atthaṅgato so uda vā so natthi { 3 Po. so na pahanamatthi. }</p>
              <p>#8#                udāhu ve sassatiyā arogo</p>
              <p>#9#                tamme munī sādhu viyākarohi</p>
              <p>#10#                tathā hi te vidito esa dhammo.</p>
              <p>#11#                Atthaṅgatassa na pamāṇamatthi (upasīvāti bhagavā)</p>
              <p>#12#                yena naṁ vajju { 4 Po. vajjā tantassa ... Ma. vajjuṁ.} taṁ tassa natthi</p>
              <p>#13#                sabbesu dhammesu samūhatesu</p>
              <p>#14#                samūhatā vādapathāpi sabbeti.</p>
              <p>#15#                Upasīvamāṇavakapañhā chaṭṭhī.</p>
              <p>#16#                        ---------</p>
            </h4>
            <h4>
              <h4n>7. nandamāṇavapucchā</h4n>
              <p>#17#        Suttanipāte pañcamassa pārāyanavaggassa sattamā nandapañhā.</p>
              <p>#18#        [431] 7 Santi loke munayo (iccāyasmā nando)</p>
              <p>#19#                janā vadanti tayidaṁ kathaṁ su</p>
              <p>-- ^a^Thai 25.540^ea^ --</p>
              <p>#0#                Ñāṇūpapannaṁ muni no { 1 Ma. Yu. no muniṁ vadanti.} vadanti</p>
              <p>#1#                udāhu ve jīvitenūpapannaṁ.</p>
              <p>#2#                Na diṭṭhiyā na sutiyā na ñāṇena (na sīlabbatena)</p>
              <p>#3#                munīdha nanda kusalā vadanti</p>
              <p>#4#                visenikatvā anighā nirāsā</p>
              <p>#5#                vadanti { 2 Ma. Yu. caranti.} ye te munayoti brūmi.</p>
              <p>#6#                Ye kecime samaṇabrāhmaṇā se (iccāyasmā nando)</p>
              <p>#7#                diṭṭhe { 3 Ma. diṭṭhassu tenāpi. } sutenāpi vadanti suddhiṁ</p>
              <p>#8#                sīlabbatenāpi vadanti suddhiṁ</p>
              <p>#9#                anekarūpena vadanti suddhiṁ.</p>
              <p>#10#                Kaccissu te (bhagavā) tattha yathā carantā</p>
              <p>#11#                atāru jātiñca jarañca mārisa</p>
              <p>#12#                pucchāmi taṁ bhagavā brūhi me taṁ.</p>
              <p>#13#                Ye kecime samaṇabrāhmaṇā se (nandāti bhagavā)</p>
              <p>#14#                diṭṭhe { 3 Ma. diṭṭhassu tenāpi. } sutenāpi vadanti suddhiṁ</p>
              <p>#15#                sīlabbatenāpi vadanti suddhiṁ</p>
              <p>#16#                anekarūpena vadanti suddhiṁ</p>
              <p>#17#                kiñcāpi te tattha yathā caranti { 4 Po. vadanti.}</p>
              <p>#18#                nātariṁsu jātijaranti brūmi.</p>
              <p>-- ^a^Thai 25.541^ea^ --</p>
              <p>#0#                Ye kecime samaṇabrāhmaṇā se (iccāyasmā nando)</p>
              <p>#1#                diṭṭhe sutenāpi vadanti suddhiṁ</p>
              <p>#2#                sīlabbatenāpi vadanti suddhiṁ</p>
              <p>#3#                anekarūpena vadanti suddhiṁ</p>
              <p>#4#                te ce { 1 Po. ve. Yu. sace.} muni brūsi anoghatiṇṇe</p>
              <p>#5#                atha ko carahi devamanussaloke</p>
              <p>#6#                atāri jātiñca jarañca mārisa</p>
              <p>#7#                pucchāmi taṁ bhagavā brūhi me taṁ.</p>
              <p>#8#                Nāhaṁ sabbe samaṇabrāhmaṇā se (nandāti bhagavā)</p>
              <p>#9#                jātijarāya nivutāti brūmi</p>
              <p>#10#                yesīdha diṭṭhaṁ va sutaṁ mutaṁ vā</p>
              <p>#11#                sīlabbataṁ vāpi pahāya sabbaṁ</p>
              <p>#12#                anekarūpampi pahāya sabbaṁ</p>
              <p>#13#                taṇhaṁ pariññāya anāsavā ye { 2 Po. Ma. Yu. se.}</p>
              <p>#14#                te ve narā oghatiṇṇāti brūmi.</p>
              <p>#15#                Etābhinandāmi vaco mahesino</p>
              <p>#16#                sukittitaṁ gotama nūpadhīkaṁ</p>
              <p>#17#                yesīdha diṭṭhaṁ va sutaṁ mutaṁ vā</p>
              <p>#18#                sīlabbataṁ vāpi pahāya sabbaṁ</p>
              <p>-- ^a^Thai 25.542^ea^ --</p>
              <p>#0#                Anekarūpampi pahāya sabbaṁ</p>
              <p>#1#                taṇhaṁ pariññāya anāsavā ye</p>
              <p>#2#                ahampi te oghatiṇṇāti brūmīti.</p>
              <p>#3#                Nandamāṇavakapañhā sattamā.</p>
              <p>#4#                      ------------</p>
            </h4>
            <h4>
              <h4n>8. hemakamāṇavapucchā</h4n>
              <p>#5#       Suttanipāte pañcamassa pārāyanavaggassa aṭṭhamā hemakapañhā</p>
              <p>#6#    [432] 8 Yeme pubbe viyākaṁsu (iccāyasmā hemako)</p>
              <p>#7#                                  (huraṁ gotamasāsanā)</p>
              <p>#8#            iccāsi iti bhavissati sabbantaṁ itihītihaṁ</p>
              <p>#9#                                  sabbantaṁ takkavaḍḍhanaṁ</p>
              <p>#10#            (nāhaṁ tattha abhiramiṁ)</p>
              <p>#11#            tvañca me dhammamakkhāhi taṇhānigghātanaṁ muni</p>
              <p>#12#            yaṁ viditvā sato caraṁ tare loke visattikaṁ.</p>
              <p>#13#            Idha diṭṭhasutamutaṁ { 1 Po. diṭṭhaṁ sutaṁ mutaṁ. Ma. Yu. diṭṭhasutamutaviññātesu.} (viññātesu) piyarūpesu hemaka</p>
              <p>#14#            chandarāgavinodanaṁ nibbānapadamaccutaṁ</p>
              <p>#15#            etadaññāya ye satā diṭṭhadhammābhinibbutā</p>
              <p>#16#            upasantā ca te satā { 2 Ma. Yu. sadā.} tiṇṇā loke visattikanti.</p>
              <p>#17#                   Hemakamāṇavakapañhā aṭṭhamā.</p>
              <p>#18#                        ---------</p>
            </h4>
            <h4>
              <h4n>9. todeyyamāṇavapucchā</h4n>
              <p>-- ^a^Thai 25.543^ea^ --</p>
              <p>#0#       Suttanipāte pañcamassa pārāyanavaggassa navamā todeyyapañhā</p>
              <p>#1#    [433] 9 Yasmiṁ kāmā na vasanti (iccāyasmā todeyyo)</p>
              <p>#2#                                  taṇhā yassa na vijjati</p>
              <p>#3#            kathaṅkathā ca yo tiṇṇo vimokkho tassa kīdiso.</p>
              <p>#4#  Yasmiṁ kāmā na vasanti (todeyyāti bhagavā) taṇhā yassa na vijjati</p>
              <p>#5#            kathaṅkathā ca yo tiṇṇo vimokkho tassa nāparo.</p>
              <p>#6#                Nirāsaso { 1 Po. Yu. nirāsayo.} so uda āsasāno</p>
              <p>#7#                paññāṇavāso uda paññakappī</p>
              <p>#8#                muniṁ ahaṁ sakka yathā { 2 Po. kathaṁ.} vijaññaṁ</p>
              <p>#9#                tamme viyācikkha samantacakkhu.</p>
              <p>#10#                Nirāsaso { 3 Po. Yu. nirāsayo.} so na ca { 4 Yu. so.} āsasāno</p>
              <p>#11#                paññāṇavāso na ca paññakappī</p>
              <p>#12#                evampi todeyya muniṁ vijāna</p>
              <p>#13#                akiñcanaṁ kāmabhave asattanti.</p>
              <p>#14#                Todeyyamāṇavakapañhā navamā.</p>
              <p>#15#                        ---------</p>
            </h4>
            <h4>
              <h4n>10. kappamāṇavapucchā</h4n>
              <p>-- ^a^Thai 25.544^ea^ --</p>
              <p>#0#        Suttanipāte pañcamassa pārāyanavaggassa dasamā kappapañhā</p>
              <p>#1#   [434] 10 Majjhe sarasmiṁ tiṭṭhataṁ (iccāyasmā kappo)</p>
              <p>#2#                                  oghe jāte mahabbhaye</p>
              <p>#3#            jarāmaccuparetānaṁ dīpaṁ pabrūhi mārisa</p>
              <p>#4#            tvañca me dīpamakkhāhi yathāyidaṁ nāparaṁ siyā.</p>
              <p>#5#            Majjhe sarasmiṁ tiṭṭhataṁ (kappāti bhagavā) oghe jāte mahabbhaye</p>
              <p>#6#            jarāmaccuparetānaṁ dīpaṁ pabrūmi kappa te.</p>
              <p>#7#            Akiñcanaṁ anādānaṁ etaṁ dīpaṁ anāparaṁ</p>
              <p>#8#            nibbānaṁ iti naṁ brūmi jarāmaccuparikkhayaṁ.</p>
              <p>#9#            Etadaññāya ye satā diṭṭhadhammābhinibbutā</p>
              <p>#10#            na te māravasānugā na te mārassa paṭṭhagūti { 1 Ma. Yu. paddhagūti.}.</p>
              <p>#11#                   Kappamāṇavakapañhā dasamā.</p>
              <p>#12#                       -----------</p>
            </h4>
            <h4>
              <h4n>11. jatukaṇṇimāṇavapucchā</h4n>
              <p>#13#               Suttanipāte pañcamassa pārāyanavaggassa</p>
              <p>#14#                   ekādasamā jatukaṇṇīpañhā</p>
              <p>#15#       [435] 11 Sutvānahaṁ vīra akāmakāmiṁ (iccāyasmā jatukaṇṇī)</p>
              <p>#16#                oghātigaṁ puṭṭhumakāmamāgamaṁ</p>
              <p>#17#                santīpadaṁ brūhi sahājanetta { 2 Ma. sahajanetta.}</p>
              <p>-- ^a^Thai 25.545^ea^ --</p>
              <p>#0#                Yathātacchaṁ bhagavā brūhi me taṁ</p>
              <p>#1#                bhagavā hi kāme abhibhuyya iriyati</p>
              <p>#2#                (ādiccova paṭhaviṁ tejī tejasā)</p>
              <p>#3#                parittapaññassa me bhūripañña</p>
              <p>#4#                ācikkha dhammaṁ yamahaṁ vijaññaṁ</p>
              <p>#5#                jātijarāya idha vippahānaṁ.</p>
              <p>#6#            Kāmesu vinaya gedhaṁ (jatukaṇṇīti bhagavā) nekkhammaṁ daṭṭhu khemato</p>
              <p>#7#            uggahitaṁ nirattaṁ vā mā te vijjittha kiñcanaṁ</p>
              <p>#8#            yaṁ pubbe taṁ visosehi pacchā te māhu kiñcanaṁ</p>
              <p>#9#            majjhe ce no gahessasi upasanto carissasi</p>
              <p>#10#            sabbaso nāmarūpasmiṁ vītagedhassa brāhmaṇa</p>
              <p>#11#            āsavāssa na vijjanti yehi maccuvasaṁ vajeti.</p>
              <p>#12#                Jatukaṇṇīmāṇavakapañhā ekādasamā.</p>
              <p>#13#                      -------------</p>
            </h4>
            <h4>
              <h4n>12. bhadrāvudhamāṇavapucchā</h4n>
              <p>#14#               Suttanipāte pañcamassa pārāyanavaggassa</p>
              <p>#15#                   dvādasamā bhadrāvudhapañhā</p>
              <p>#16#       [436] 12 Okañjahaṁ taṇhacchidaṁ anejaṁ (iccāyasmā bhadrāvudho)</p>
              <p>#17#                nandiñjahaṁ oghatiṇṇaṁ vimuttaṁ</p>
              <p>#18#                kappañjahaṁ abhiyāce sumedhaṁ</p>
              <p>-- ^a^Thai 25.546^ea^ --</p>
              <p>#0#                Sutvāna nāgassa apanamissanti { 1 Po. apakamissanti.} ito</p>
              <p>#1#                nānājanā janapadehi saṅgatā</p>
              <p>#2#                tava vīra vākyaṁ abhikaṅkhamānā</p>
              <p>#3#                tesaṁ tuvaṁ sādhu viyākarohi</p>
              <p>#4#                tathā hi te vidito esa dhammo.</p>
              <p>#5#                Ādānataṇhaṁ vinayetha sabbaṁ (bhadrāvudhāti bhagavā)</p>
              <p>#6#                uddhaṁ adho tiriyañcāpi majjhe</p>
              <p>#7#                yaṁ yañhi lokasmiṁ upādiyanti</p>
              <p>#8#                teneva māro anveti jantuṁ</p>
              <p>#9#                tasmā pajānaṁ na upādiyetha</p>
              <p>#10#                bhikkhu sato kiñcanaṁ sabbaloke</p>
              <p>#11#                ādānasatte iti pekkhamāno</p>
              <p>#12#                pajaṁ imaṁ maccudheyyaṁ visattanti.</p>
              <p>#13#                Bhadrāvudhamāṇavakapañhā dvādasamā.</p>
              <p>#14#                      ------------</p>
            </h4>
            <h4>
              <h4n>13. udayamāṇavapucchā</h4n>
              <p>#15#       Suttanipāte pañcamassa pārāyanavaggassa terasamā udayapañhā</p>
              <p>#16#   [437] 13 Jhāyiṁ virajamāsinaṁ (iccāyasmā udayo) katakiccaṁ anāsavaṁ</p>
              <p>#17#            pāraguṁ sabbadhammānaṁ atthī pañhena āgamaṁ</p>
              <p>#18#            aññaṁ vimokkhaṁ pabrūhi avijjāya pabhedanaṁ.</p>
              <p>-- ^a^Thai 25.547^ea^ --</p>
              <p>#0#            Pahānaṁ kāmachandānaṁ (udayāti bhagavā) domanassāna cūbhayaṁ</p>
              <p>#1#            thīnassa ca panudanaṁ { 1 Po. Ma. panūdanaṁ.} kukkuccānaṁ nivāraṇaṁ</p>
              <p>#2#            upekkhāsatisaṁsuddhaṁ dhammatakkapurejavaṁ</p>
              <p>#3#            aññaṁ vimokkhaṁ { 2 Po. Ma. Yu. aññāvimokkhaṁ.} pabrūmi avijjāya pabhedanaṁ.</p>
              <p>#4#            Kiṁsu saññojano loko kiṁsu tassa vicāraṇā</p>
              <p>#5#            kissassa vippahānena nibbānaṁ iti vuccati.</p>
              <p>#6#            Nandisaññojano loko vitakkassa vicāraṇā</p>
              <p>#7#            taṇhāya vippahānena nibbānaṁ iti vuccati.</p>
              <p>#8#            Kathaṁsatassa carato viññāṇaṁ uparujjhati</p>
              <p>#9#            bhavantaṁ puṭṭhumāgamma taṁ sujhoma vaco tava.</p>
              <p>#10#            Ajjhattañca bahiddhā ca vedanaṁ nābhinandato</p>
              <p>#11#            evaṁsatassa carato viññāṇaṁ uparujjhatīti.</p>
              <p>#12#                  Udayamāṇavakapañhā terasamā.</p>
              <p>#13#                       -----------</p>
            </h4>
            <h4>
              <h4n>14. posālamāṇavapucchā</h4n>
              <p>#14#      Suttanipāte pañcamassa pārāyanavaggassa cuddasamā posālapañhā</p>
              <p>#15#   [438] 14 Yo atītaṁ ādisati (iccāyasmā posālo)</p>
              <p>#16#                                  anejo chinnasaṁsayo</p>
              <p>#17#            pāragū { 3 Ma. pāraguṁ.} sabbadhammānaṁ atthī pañhena āgamaṁ</p>
              <p>-- ^a^Thai 25.548^ea^ --</p>
              <p>#0#            Vibhūtarūpasaññissa sabbakāyappahāyino</p>
              <p>#1#            ajjhattañca bahiddhā ca natthi kiñcīti passato</p>
              <p>#2#            ñāṇaṁ sakkānupucchāmi kathaṁ neyyo tathāvidho.</p>
              <p>#3#            Viññāṇaṭṭhitiyo sabbā (posālāti bhagavā)</p>
              <p>#4#                                  abhijānaṁ tathāgato</p>
              <p>#5#            tiṭṭhantamenaṁ jānāti vimuttaṁ tapparāyanaṁ</p>
              <p>#6#            ākiñcaññāsambhavaṁ { 1 Ma. ākiññasambhavaṁ ñatvā. Yu. --- ñatvā.} nandisaññojanaṁ iti</p>
              <p>#7#            evamevaṁ { 2 Po. Ma. evametaṁ. } abhiññāya tato tattha vipassati</p>
              <p>#8#            evaṁ { 3 Ma. etaṁ.} ñāṇaṁ kathaṁ { 4 Po. tathā.} tassa brāhmaṇassa vusīmatoti.</p>
              <p>#9#                 Posālamāṇavakapañhā cuddasamā.</p>
              <p>#10#                      -------------</p>
            </h4>
            <h4>
              <h4n>15. mogharājamāṇavapucchā</h4n>
              <p>#11#               Suttanipāte pañcamassa pārāyanavaggassa</p>
              <p>#12#                   paṇṇarasamā mogharājapañhā</p>
              <p>#13#   [439] 15 Dvāhaṁ sakka { 5 Ma. Yu. sakkaṁ.} apucchissaṁ (iccāyasmā moghārājā)</p>
              <p>#14#                                  na me byākāsi cakkhumā { 6 Po. cakkhuma.}</p>
              <p>#15#            yāvatatiyañca devisi byākarotīti me sutaṁ</p>
              <p>#16#            ayaṁ loko paro loko brahmaloko sadevako</p>
              <p>#17#            diṭṭhinte nābhijānāmi gotamassa yasassino</p>
              <p>-- ^a^Thai 25.549^ea^ --</p>
              <p>#0#            Evaṁ abhikkantadassāviṁ atthī pañhena āgamaṁ</p>
              <p>#1#            kathaṁ lokaṁ avekkhantaṁ maccurājā na passati.</p>
              <p>#2#            Suññato lokaṁ avekkhassu mogharāja sadā sato</p>
              <p>#3#            attānudiṭṭhiṁ ūhacca evaṁ maccutaro siyā</p>
              <p>#4#            evaṁ lokaṁ avekkhantaṁ maccurājā na passatīti.</p>
              <p>#5#                Mogharājamāṇavakapañhā paṇṇarasamā.</p>
              <p>#6#                      -------------</p>
            </h4>
            <h4>
              <h4n>16. piṅgiyamāṇavapucchā</h4n>
              <p>#7#               Suttanipāte pañcamassa pārāyanavaggassa</p>
              <p>#8#                     soḷasamā piṅgiyapañhā</p>
              <p>#9#       [440] 16 Jiṇṇohamasmī abalo vivaṇṇo { 1 Ma. Yu. vītavaṇṇo.} (iccāyasmā piṅgiyo)</p>
              <p>#10#                nettā na suddhā savanaṁ na phāsu</p>
              <p>#11#                māhampanassaṁ { 2 Po. māhannassa. Ma. Yu. māhaṁnassaṁ. } momuho antarāya { 3 Po. Ma. antarāva.}</p>
              <p>#12#                ācikkha dhammaṁ yamahaṁ vijaññaṁ</p>
              <p>#13#                jātijarāya idha vippahānaṁ.</p>
              <p>#14#                Disvāna rūpesu vihaññamāne (piṅgiyāti bhagavā)</p>
              <p>#15#                ruppanti rūpesu janā pamattā</p>
              <p>#16#                tasmā tuvaṁ piṅgiya appamatto</p>
              <p>#17#                jahassu rūpaṁ apunabbhavāya.</p>
              <p>#18#                Disā catasso vidisā catasso</p>
              <p>-- ^a^Thai 25.550^ea^ --</p>
              <p>#0#                Uddhaṁ adho dasa disā imāyo</p>
              <p>#1#                na tuyhaṁ adiṭṭhaṁ asutāmutaṁ vā { 1 Po. Ma. asutaṁ mutaṁ. Yu. asutaṁ mutaṁ vā.}</p>
              <p>#2#                atho aviññātaṁ kiñcimatthi { 2 Po. kiñcinamatthi. Ma. Yu.  kiñcanamatthi.} loke</p>
              <p>#3#                ācikkha dhammaṁ yamahaṁ vijaññaṁ</p>
              <p>#4#                jātijarāya idha vippahānaṁ.</p>
              <p>#5#                Tañhādhipanne manuje pekkhamāno (piṅgiyāti bhagavā)</p>
              <p>#6#                santāpajāte jarasāparete</p>
              <p>#7#                tasmā tuvaṁ piṅgiya appamatto</p>
              <p>#8#                jahassu taṇhaṁ apunabbhavāyāti.</p>
              <p>#9#                 Piṅgiyamāṇavakapañhā soḷasamā.</p>
              <p>#10#                      ------------</p>
            </h4>
            <h4>
              <h4n>pārāyanatthutigāthā</h4n>
              <p>#11#      [441] Idamavoca bhagavā magadhesu viharanto pāsāṇacetiye { 3 Ma. Yu. pāsāṇake cetiye.}</p>
              <p>#12# paricārikasoḷasannaṁ brāhmaṇānaṁ ajjhiṭṭho pañhaṁ { 4 Ma. puṭṭho puṭṭho.  Yu. puṭṭho puṭṭho paṇhe.} byākāsi.</p>
              <p>#13# Ekamekassa cepi pañhassa atthamaññāya dhammamaññāya dhammānudhammaṁ</p>
              <p>#14# paṭipajjeyya gaccheyyeva jarāmaraṇassa pāraṁ gamanīyā ime</p>
              <p>#15# dhammāti tasmā imassa dhammapariyāyassa pārāyanantveva adhivacanaṁ.</p>
              <p>#16#      [442] Ajito tissametteyyo puṇṇako atha mettagū</p>
              <p>#17#            dhotako upasīvo ca nando ca atha hemako</p>
              <p>#18#            todeyyakappā dubhayo jatukaṇṇī ca paṇḍito</p>
              <p>#19#            bhadrāvudho udayo ca posālo cāpi brāhmaṇo</p>
              <p>-- ^a^Thai 25.551^ea^ --</p>
              <p>#0#            Mogharājā ca medhāvī piṅgiyo ca mahā isi</p>
              <p>#1#            ete buddhamupāgañchuṁ { 1 Po. buddhapāgacchuṁ. Ma. buddhaṁ upāgacchuṁ. Yu. ... upāgañchuṁ.} sampannacaraṇaṁ isiṁ</p>
              <p>#2#            pucchantā nipuṇe pañhe buddhaseṭṭhaṁ upāgamuṁ.</p>
              <p>#3#            Tesaṁ buddho byākāsi pañhe puṭṭhe { 2 Ma. Yu.  puṭṭho.} yathātathaṁ</p>
              <p>#4#            pañhānaṁ veyyākaraṇena tosesi brāhmaṇe muni.</p>
              <p>#5#            Te tositā cakkhumatā buddhenādiccabandhunā</p>
              <p>#6#            brahmacariyamacariṁsu varapaññassa santike.</p>
              <p>#7#            Ekamekassa pañhassa yathā buddhena desitaṁ</p>
              <p>#8#            tathā yo paṭipajjeyya gacche pāraṁ apārato { 3 Po. apārako.}</p>
              <p>#9#            apārā pāraṁ gaccheyya bhāvento maggamuttamaṁ.</p>
              <p>#10#            Maggo so paragamanāya tasmā parāyanaṁ iti.</p>
              <p>#11#                     ---------------</p>
            </h4>
            <h4>
              <h4n>pārāyanānugītigāthā</h4n>
              <p>#12#      [443] Pārāyanamanugāyissaṁ (iccāyasmā piṅgiyo)</p>
              <p>#13#            (yathā addakkhi tathā akkhāti) { 4 Ma. yathāddakkhi tathākkhāsi.} vimalo bhūrimedhaso</p>
              <p>#14#            nikkāmo { 5 Po. nikkamo. } nibbuto nāgo { 6 Ma. nibbano nāgo. Yu. nibbāno nātho.} kissa hetu musā bhaṇe.</p>
              <p>#15#            Pahīnamalamohassa mānamakkhappahāyino</p>
              <p>#16#            handāhaṁ kittayissāmi giraṁ vaṇṇūpasañhitaṁ.</p>
              <p>#17#                Tamonudo buddho samantacakkhu</p>
              <p>#18#                lokantagū sabbabhavātivatto</p>
              <p>#19#                anāsavo sabbadukkhappahāno { 7 Ma. Yu. --- pahīno.}</p>
              <p>-- ^a^Thai 25.552^ea^ --</p>
              <p>#0#                Saccavhayo brahmupāsito { 1 Ma. Yu. brahme upāsito.} me.</p>
              <p>#1#                Dijo yathā kubbanakaṁ pahāya</p>
              <p>#2#                bahupphalaṁ kānanaṁ āvaseyya</p>
              <p>#3#                evampahaṁ appadasse pahāya</p>
              <p>#4#                mahodadhiṁ haṁsarivajjhapatto { 2 Po. haṁsorivajjhuppatto. Ma. haṁsoriva ajjhapatto.  Yu. haṁsavo ajjhapatto.}.</p>
              <p>#5#            Ye me pubbe viyākaṁsu (huraṁ gotamasāsanā)</p>
              <p>#6#            iccāsi iti bhavissati sabbantaṁ itihītihaṁ</p>
              <p>#7#                        sabbantaṁ takkavaḍḍhanaṁ</p>
              <p>#8#            (nāhaṁ tattha abhiramiṁ) { 3 Ma. Yu. nā ... minti natthi.}.</p>
              <p>#9#            Eko tamanudāsīno jutimā so pabhaṅkaro</p>
              <p>#10#            gotamo bhūripaññāṇo gotamo bhūrimedhaso</p>
              <p>#11#            yo me dhammamadesesi sandiṭṭhikamakālikaṁ</p>
              <p>#12#            taṇhakkhayamanītikaṁ yassa natthi upamā kvaci.</p>
              <p>#13#            Kinnu tamhā vippavasasi muhuttamapi piṅgiya</p>
              <p>#14#            gotamā bhūripaññāṇā gotamā bhūrimedhasā</p>
              <p>#15#            yo te dhammamadesesi sandiṭṭhikamakālikaṁ</p>
              <p>#16#            taṇhakkhayamanītikaṁ yassa natthi upamā kvaci.</p>
              <p>#17#            Nāhaṁ tamhā vippavasāmi muhuttamapi brāhmaṇa</p>
              <p>#18#            gotamā bhūripaññāṇā gotamā bhūrimedhasā</p>
              <p>#19#            yo me dhammamadesesi sandiṭṭhikamakālikaṁ</p>
              <p>-- ^a^Thai 25.553^ea^ --</p>
              <p>#0#            Taṇhakkhayamanītikaṁ yassa natthi upamā kvaci.</p>
              <p>#1#                Passāmi naṁ manasā cakkhunāva</p>
              <p>#2#                rattindivaṁ brāhmaṇa appamatto</p>
              <p>#3#                namassamāno vivasāmi { 1 Po. Ma. Yu. vivasemi.} rattiṁ</p>
              <p>#4#                teneva maññāmi avippavāsaṁ.</p>
              <p>#5#                Saddhā ca pīti ca mano sati ca</p>
              <p>#6#                nāmenti { 2 Po. nāmeti. Ma. Yu. nāpentime.} me gotamasāsanamhā</p>
              <p>#7#                yaṁ yaṁ { 3 Po. yañca. } disaṁ vajati bhūripañño</p>
              <p>#8#                sa tena teneva natohamasmi.</p>
              <p>#9#                Jiṇṇassa me dubbalathāmakassa</p>
              <p>#10#                teneva kāyo na paleti tattha</p>
              <p>#11#                saṅkappayantāya vajāmi niccaṁ</p>
              <p>#12#                mano hi me brāhmaṇa tena yutto.</p>
              <p>#13#            Paṅke (sayāno) pariphandamāno dīpā dīpaṁ upallaviṁ { 4 Ma. Yu. upaplaviṁ.}</p>
              <p>#14#            athaddasāsiṁ sambuddhaṁ oghatiṇṇamanāsavaṁ</p>
              <p>#15#                yathā ahu vakkali muttasaddho</p>
              <p>#16#                bhadrāvudho āḷavigotamo ca</p>
              <p>#17#                evameva tvampi pamuñcassu saddhaṁ</p>
              <p>#18#                gamissasi tvaṁ piṅgiya maccudheyyassa pāraṁ.</p>
              <p>#19#            Esa bhiyyo pasīdāmi sutvāna munino vaco</p>
              <p>-- ^a^Thai 25.554^ea^ --</p>
              <p>#0#            Vivaṭacchado sambuddho akhilo paṭibhāṇavā</p>
              <p>#1#            adhideve abhiññāya sabbaṁ vedi parovaraṁ { 1 Ma. varovaraṁ.}</p>
              <p>#2#            pañhānantakaro satthā kaṅkhīnaṁ paṭijānataṁ</p>
              <p>#3#            asaṁhiraṁ asaṅkuppaṁ yassa natthi upamā kvaci.</p>
              <p>#4#                Addhā gamissāmi na mettha kaṅkhā</p>
              <p>#5#                evaṁ maṁ dhārehi adhimuttacittanti.</p>
              <p>#6#                Pārāyanavaggo pañcamo.</p>
              <p>#7#                        --------</p>
              <p>#8#                    Suttanipāte suttuddānaṁ</p>
              <p>#9#      [444] Urago dhaniyopi ca khaggavisāṇo kasi</p>
              <p>#10#            cundo bhavo punadeva vasalo ca karaṇīyañca</p>
              <p>#11#            hemavato atha yakkho vijayaṁ suttavaraṁ muni { 2 Ma. vijayasuttaṁ munisuttavaranti.}.</p>
              <p>#12#                Seṭṭho paṭhamakaṭṭhapavaro vaggo</p>
              <p>#13#                dvādasasuttadharo suvibhatto</p>
              <p>#14#                desito cakkhumatā vimalena</p>
              <p>#15#                suyyati vaggavaro uragoti.</p>
              <p>#16#                Ratanāmagandho hirimaṅgalanāmo</p>
              <p>#17#                sūcilomakapilo ca brāhmaṇadhammo</p>
              <p>#18#                nāvā kiṁsīlauṭṭhāno ca</p>
              <p>-- ^a^Thai 25.555^ea^ --</p>
              <p>#0#                Rāhulo ca punapi vaṅgīso</p>
              <p>#1#                sammāparibbājaniyo { 1 Ma. sammāparibbājanīyopicettha.} ca tattha</p>
              <p>#2#                dhammikasuttavaro suvibhatto</p>
              <p>#3#                cuddasasuttadharo dutiyamhi</p>
              <p>#4#                cūḷakavaggavaroti tamāhu.</p>
              <p>#5#                Pabbajjaṁ padhānasubhāsitanāmo</p>
              <p>#6#                puraḷāso punareva { 2 Ma. punadeva.} māgho ca</p>
              <p>#7#                sabhiyakeṇiyameva sallanāmo</p>
              <p>#8#                vāseṭṭhavaro kokālikopi { 3 Ma. kālikopica. } ca</p>
              <p>#9#                nāḷakasuttavaro suvibhatto</p>
              <p>#10#                taṁ anupassī tathā punadeva</p>
              <p>#11#                dvādasasuttadharo tatiyamhi</p>
              <p>#12#                suyyati vaggavaro mahānāmo.</p>
              <p>#13#                Kāmaguhaṭṭhakaduṭṭhaṭṭhakanāmo</p>
              <p>#14#                suddhaṭṭhavaro paramaṭṭhakanāmo</p>
              <p>#15#                jarāmettiyasuttavaro suvibhatto</p>
              <p>#16#                pasūramāgandiyo ca pūrabhedo { 4 Ma. pasūramāgaṇḍiyā purābhedo.}</p>
              <p>#17#                kalahavivādo ubho viyuhā ca</p>
              <p>#18#                tuvaṭakāttadaṇḍasārīputtā ca</p>
              <p>#19#                soḷasasuttadharo catutthamhi</p>
              <p>-- ^a^Thai 25.556^ea^ --</p>
              <p>#0#                Aṭṭhakavaggavaroti tamāhu.</p>
              <p>#1#                Magadhe janapade ramaṇīye</p>
              <p>#2#                desavare katapuññanivese</p>
              <p>#3#                pāsāṇakacetiyavare suvibhatte</p>
              <p>#4#                vasī bhagavā gaṇaseṭṭho</p>
              <p>#5#                ubhayaṁ vā puṇṇasamāgataṁ yamhi</p>
              <p>#6#                dvādasayojaniyā parisāya</p>
              <p>#7#                soḷasabrāhmaṇānaṁ kira puṭṭho</p>
              <p>#8#                pucchāya soḷasapañhakammiyā</p>
              <p>#9#                nippakāsayi dhammamadāsi</p>
              <p>#10#                atthapakāsakabyañjanapuṇṇaṁ</p>
              <p>#11#                dhammamadesesi parakhemajaniyaṁ</p>
              <p>#12#                lokahitāya jino dipadaggo.</p>
              <p>#13#                Suttavaraṁ bahudhammavicitraṁ</p>
              <p>#14#                sabbakilesamocanahetuṁ { 1 Ma. ... pamocanahetuṁ.}</p>
              <p>#15#                desayi suttavaraṁ dipadaggo.</p>
              <p>#16#                Byañjanamatthapadasamayuttaṁ</p>
              <p>#17#                akkharasaññitaopamaggāḷhaṁ</p>
              <p>#18#                lokavicāraṇañāṇapabhaggaṁ</p>
              <p>#19#                desayi suttavaraṁ dipadaggo.</p>
              <p>-- ^a^Thai 25.557^ea^ --</p>
              <p>#0#                Rāgamale amalaṁ vimalaggaṁ</p>
              <p>#1#                dosamale amalaṁ vimalaggaṁ</p>
              <p>#2#                mohamale amalaṁ vimalaggaṁ</p>
              <p>#3#                lokavicāraṇañāṇapabhaggaṁ</p>
              <p>#4#                desayi suttavaraṁ dipadaggo.</p>
              <p>#5#                Klesamale amalaṁ vimalaggaṁ</p>
              <p>#6#                duccaritamale amalaṁ vimalaggaṁ</p>
              <p>#7#                lokavicāraṇañāṇapabhaggaṁ</p>
              <p>#8#                desayi suttavaraṁ dipadaggo.</p>
              <p>#9#                Āsavabandhanayogakilesaṁ</p>
              <p>#10#                nivaraṇāni ca tīṇi ca malāni</p>
              <p>#11#                tassa kilesapamocanahetuṁ</p>
              <p>#12#                desayi suttavaraṁ dipadaggo.</p>
              <p>#13#                Nimmalasabbakilesapanūdanaṁ</p>
              <p>#14#                rāgavirāgamanejamasokaṁ</p>
              <p>#15#                santapaṇītasududdasadhammaṁ</p>
              <p>#16#                desayi suttavaraṁ dipadaggo.</p>
              <p>#17#                Rāgañca dosañca bhañjitasantaṁ { 1 Ma. ... dosakamabhañjitasantaṁ.}</p>
              <p>#18#                yoni ca duggatipañcaviññāṇaṁ</p>
              <p>#19#                taṇhātalaratacchedanatāṇapamokkhaṁ { 2 Ma. taṇhāratacchadanatāṇalatā ....}</p>
              <p>-- ^a^Thai 25.558^ea^ --</p>
              <p>#0#                Desayi suttavaraṁ dipadaggo.</p>
              <p>#1#                Gambhīraduddasasaṇhanipuṇaṁ</p>
              <p>#2#                paṇḍitavedaniyanipuṇatthaṁ { 1 Ma. -- vedaniyaṁ ---.}</p>
              <p>#3#                lokavicāraṇañāṇapabhaggaṁ</p>
              <p>#4#                desayi suttavaraṁ dipadaggo.</p>
              <p>#5#                Navaṅgakusumadhuvalavebharaṇaṁ { 2 Ma. ---- mālagīveyyaṁ.}</p>
              <p>#6#                indriyajjhānavimokkhavibhattaṁ</p>
              <p>#7#                aṭṭhaṅgikamaggavaraṁ varayānaṁ</p>
              <p>#8#                desayi suttavaraṁ dipadaggo.</p>
              <p>#9#                Somupamaṁ vimalaṁ parisuddhaṁ</p>
              <p>#10#                aṇṇavamupamā ratanasucittaṁ</p>
              <p>#11#                pupphasamaṁ ravimūpamatejaṁ</p>
              <p>#12#                desayi suttavaraṁ dipadaggo.</p>
              <p>#13#                Khemasivaṁ sukhasītalasantaṁ</p>
              <p>#14#                maccuttāṇaparamatthaṁ</p>
              <p>#15#                tassa sunibbutadassanahetuṁ</p>
              <p>#16#                desayi suttavaraṁ dipadaggo.</p>
              <p>#17#                    Suttanipāto niṭṭhito.</p>
              <p>#18#                      ------------</p>
            </h4>
          </h3>
        </h2>
      </h1>
    </h0>
  </ha>
</body>